<!doctype html>
<html lang="en">
    <head>
        <meta charset="utf-8">
        <meta http-equiv="X-UA-Compatible" content="IE=edge">
        <meta name="viewport" content="width=device-width, initial-scale=1.0">
        <title>परीक्षा</title>
        <meta name="description" content="The Tux minded Bookshelf">
        <link rel="canonical" href="/books/premchand/pariksha/"/>
        <link rel="stylesheet" href="/assets/style/normalize.css">
        <link rel="stylesheet" href="/assets/style/typebase.css">
        <link rel="stylesheet" href="/assets/style/style.css">
        <link rel="stylesheet" href="/assets/style/fonts.css">
        <link rel="stylesheet" href="/assets/style/prism-okadia.css">
        <link rel="stylesheet" href="/icons/line-awesome/css/line-awesome.css">
        <meta name="robots" content="index, follow"/>
        <meta property="og:title" content="परीक्षा"/>
        <meta property="og:description" content=""/>
        <meta property="og:type" content="article"/>
    </head>
    <body>
        <main  class="tmpl-home" >
            
<h1>परीक्षा</h1>
<hr>

<p>नादिरशाह की सेना में<br>
दिल्ली के  कत्लेआम कर रखा है। गलियों मे खून की नदियां बह रही हैं। चारो<br>
तरफ हाहाकार मचा हुआ  है। बाजार बंद है। दिल्ली के लोग घरों के द्वार बंद<br>
किये जान की खैर मना रहे है।  किसी की जान सलामत नहीं है। कहीं घरों में आग<br>
लगी   हुई है, कहीं बाजार लुट रहा है; कोई किसी की फरियाद नहीं सुनता।<br>
रईसों की  बेगमें महलो से निकाली जा रही है और उनकी बेहुरती की जाती है।<br>
ईरानी सिपाहियों की  रक्त पिपासा किसी तरह नहीं बुझती। मानव हृदया की<br>
क्रूरता, कठोरता और पैशाचिकता  अपना विकरालतम रूप धारण किये हुए है। इसी<br>
समया नादिर शाह ने बादशाही महल में  प्रवेश किया।</p>
<p>दिल्ली उन<br>
दिनों भोग-विलास  की केंद्र बनी हुई थी। सजावट और तकल्लुफ के सामानों से<br>
रईसों के भवन भरे रहते थे।  स्त्रियों को बनाव-सिगांर के सिवा कोई काम न<br>
था। पुरूषों को सुख-भोग के सिवा और  कोई चिन्ता न थी। राजीनति का स्थान<br>
शेरो-शायरी ने ले लिया था। समस्त प्रन्तो से  धन  खिंच-खिंच कर दिल्ली आता<br>
था। और पानी  की भांति बहाया जाता था। वेश्याओं की चादीं थी। कहीं तीतरों<br>
के जोड़ होते थे, कहीं  बटेरो और बुलबुलों की पलियां ठनती थीं। सारा नगर<br>
विलास –निद्रा में मग्न था। नादिरशाह शाही महल में पहुंचा तो वहां का<br>
सामान देखकर उसकी आंखें खुल गयीं। उसका जन्म दरिद्र-घर में हुआ था। उसका<br>
समसत जीवन  रणभूमि  में ही कटा था। भोग विलास का उसे  चसका न लगा था। कहां<br>
रण-क्षेत्र के कष्ट और कहां यह सुख-साम्राज्य। जिधर आंख उठती  थी, उधर से<br>
हटने का नाम न लेती थी।</p>
<p>संध्या हो गयी<br>
थी। नादिरशाह अपने सरदारों के साथ महल  की सैर करता और अपनी पसंद की चीजों<br>
को बटोरता हुआ दीवाने-खास में आकर कारचोबी मसनद  पर बैठ गया, सरदारों को<br>
वहां से चले जाने का हुक्म दे दिया, अपने सबहथियार रख दिये  और महल के<br>
दरोगा को बुलाकर हुक्म दिया—मै शाही बेगमों का नाच देखना चाहता हूं। तुम<br>
इसी वक्त उनको  सुंदर वस्त्राभूषणों से सजाकर मेरे सामने लाओं खबरदार, जरा<br>
भी देर न हो! मै कोई उज्र  या इनकार नहीं सुन सकता।</p>
<p>2</p>
<p>दारोगा ने यह<br>
नादिरशाही  हुक्म सुना तो होश उड़ गये। वह महिलएं जिन पर सूर्य की दृटि भी<br>
नहीं पड़ी कैसे इस  मजलिस में आयेंगी! नाचने का तो कहना ही क्या! शाही<br>
बेगमों का इतना अपमान कभी न हुआ  था। हा नरपिशाच! दिल्ली को खून से रंग कर<br>
भी तेरा चित्त शांत नहीं हुआ। मगर  नादिरशाह के सम्मुख एक शब्द भी जबान से<br>
निकालना अग्नि के मुख में कूदना था! सिर  झुकाकर आदाग लाया और आकर रनिवास<br>
में सब वेगमों को नादीरशाही  हुक्म   सुना दिया; उसके साथ ही यह इत्त्ला भी<br>
दे दी कि जरा भी ताम्मुल न हो ,  नादिरशाह कोई उज्र या हिला न सुनेगा!<br>
शाही खानदोन पर इतनी बड़ी विपत्ति कभी नहीं  पड़ी; पर अस समय विजयी बादशाह<br>
की आज्ञा को शिरोधार्य करने के सिवा प्राण-रक्षा का  अन्य कोई उपाय नहीं<br>
था।<br>
बेगमों ने यह आज्ञा सुनी तो  हतबुद्धि-सी हो गयीं। सारेरनिवास में<br>
मातम-सा छा गया। वह चहल-पहल गायब हो गयीं।  सैकडो हृदयों से इस सहायता-याचक<br>
लोचनों से देखा, किसी ने खुदा और रसूल का सुमिरन  किया; पर ऐसी  एक महिला<br>
भी न थी जिसकी  निगाह कटार या तलवार की तरफ गयी हो। यद्यपी इनमें कितनी ही<br>
बेगमों की नसों  में राजपूतानियों का रक्त प्रवाहित हो रहा था;  पर<br>
इंद्रियलिप्सा ने जौहर की पुरानी आग ठंडी कर दी थी। सुख-भोग की लालसा आत्म<br>
सम्मान का सर्वनाश कर देती है। आपस में सलाह करके मर्यादा की रक्षा का कोई<br>
उपाया  सोचने की मुहलत न थी। एक-एक पल भाग्य का निर्णय   कर रहा था। हताश<br>
का निर्णय कर रहा था। हताश होकर सभी ललपाओं ने पापी के सम्मुख  जाने का<br>
निश्चय किया। आंखों से आसूं जारी थे, अश्रु-सिंचित नेत्रों में सुरमा<br>
लगाया जा रहा था और शोक-व्यथित हृदयां पर सुगंध का लेप किया जा रहा था। कोई<br>
केश  गुंथतीं थी, कोई मांगो में मोतियों पिरोती थी। एक भी ऐसे पक्के इरादे<br>
की स्त्री न  थी, जो इश्वर पर अथवा अपनी टेक पर, इस आज्ञा का उल्लंघन करने<br>
का साहस कर सके।<br>
एक घंटा भी न गुजरने पाया था  कि बेगमात पूरे-के-पूरे, आभूषणों से<br>
जगमगातीं, अपने  मुख की कांति से बेले और गुलाब की कलियों को  लजातीं,<br>
सुगंध की लपटें उड़ाती, छमछम करती हुई   दीवाने-खास में आकर नादिरशाह के<br>
सामने खड़ी हो गयीं।</p>
<p>3</p>
<p>नादिर<br>
शाह ने एक बार कनखियों  से परियों के इस दल को देखा और तब मसनद की टेक<br>
लगाकर लेट गया। अपनी तलवार और कटार  सामने रख दी। एक क्षण में उसकी आंखें<br>
झपकने लगीं। उसने एक अगड़ाई ली और करवट बदल  ली। जरा देर में उसके खर्राटों<br>
की अवाजें सुनायी देने लगीं। ऐसा जान पड़ा कि गहरी  निद्रा में मग्न हो<br>
गया है। आध घंटे तक वह सोता रहा और बेगमें ज्यों की त्यों सिर  निचा किये<br>
दीवार के चित्रों की भांति खड़ी रहीं। उनमें दो-एक महिलाएं  जो ढीठ थीं,<br>
घूघंट  की ओट से नादिरशाह को देख भी रहीं थीं और आपस  में दबी जबान में<br>
कानाफूसी कर रही थीं—कैसा भंयकर स्वरूप है!  कितनी रणोन्मत आंखें है! कितना<br>
भारी शरीर है!  आदमी काहे  को है, देव है।<br>
सहसा नादिरशाह की आंखें खुल  गई परियों का दल पूर्ववत् खड़ा था।<br>
उसे जागते देखकर बेगमों ने सिर नीचे कर लिये और  अंग समेट कर भेड़ो की<br>
भांति एक दूसरे से मिल गयीं। सबके दिल धड़क रहे थे कि अब यह  जालिम<br>
नाचने-गाने को कहेगा, तब कैसे होगा! खुदा इस जालिम से समझे! मगर नाचा तो न<br>
जायेगा। चाहे जान ही क्यों न जाय। इससे ज्यादा जिल्लत अब न सही जायगी।<br>
सहसा नादिरशाह कठोर शब्दों में बोला—ऐ  खुदा की बंदियो, मैने<br>
तुम्हारा इम्तहान लेने के लिए बुलाया था और अफसोस के साथ  कहना पड़ता है कि<br>
तुम्हारी निसबत मेरा जो गुमान था, वह हर्फ-ब-हर्फ सच निकला। जब  किसी कौम<br>
की औरतों में गैरत नहीं रहती तो वह कौम मुरदा हो जाती है।<br>
देखना  चाहता था कि तुम लोगों में अभी कुछ गैरत बाकी है या नहीं।<br>
इसलिए मैने तुम्हें यहां  बुलाया था। मै तुमहारी बेहुरमली नहीं करना चाहता<br>
था। मैं इतना ऐश का बंदा नहीं हूं  , वरना आज भेड़ो के गल्ले चाहता होता। न<br>
इतना हवसपरस्त हूं, वरना  आज फारस में सरोद और सितार की तानें सुनाता<br>
होता, जिसका मजा मै हिंदुस्तानी गाने से कहीं ज्यादा उठा सकता हूं। मुझे<br>
सिर्फ  तुम्हारा इम्तहान लेना था। मुझे यह देखकर सचा मलाल हो रहा है कि<br>
तुममें गैरत  का जौहर बाकी न रहा। क्या यह मुमकिन न था कि  तुम मेरे हुक्म<br>
को पैरों तले कुचल देतीं? जब तुम यहां आ गयीं तो मैने तुम्हें एक  और मौका<br>
दिया। मैने नींद का बहाना किया। क्या यह मुमकिन न था कि तुममें से कोई<br>
खुदा की बंदी इस कटार को उठाकर मेरे जिगर में चुभा देती। मै कलामेपाक की<br>
कसम खाकर  कहता हूं कि तुममें से किसी को कटार पर हाथ रखते देखकर मुझे बेहद<br>
खुशी होती, मै उन  नाजुक हाथों के सामने गरदन झुका देता! पर अफसोस है कि<br>
आज तैमूरी खानदान की एक बेटी  भी यहां ऐसी नहीं निकली जो अपनी हुरमत<br>
बिगाड़ने पर हाथ उठाती! अब यह सल्लतनत जिंदा  नहीं रह सकती। इसकी हसती के<br>
दिन गिने हुए हैं। इसका निशान बहुत  जल्द दुनिया से मिट जाएगा। तुम लोग जाओ<br>
और हो  सके तो अब भी सल्तनत को बचाओ वरना इसी तरह हवस की गुलामी करते हुए<br>
दुनिया से रुखसत  हो जाओगी।</p>


        </main>
    </body>
</html>
