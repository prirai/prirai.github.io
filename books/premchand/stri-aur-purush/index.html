<!doctype html>
<html lang="en">
    <head>
        <meta charset="utf-8">
        <meta http-equiv="X-UA-Compatible" content="IE=edge">
        <meta name="viewport" content="width=device-width, initial-scale=1.0">
        <title>स्त्री और पुरुष</title>
        <meta name="description" content="The Tux minded Bookshelf">
        <link rel="canonical" href="/books/premchand/stri-aur-purush/"/>
        <link rel="stylesheet" href="/assets/style/normalize.css">
        <link rel="stylesheet" href="/assets/style/typebase.css">
        <link rel="stylesheet" href="/assets/style/style.css">
        <link rel="stylesheet" href="/assets/style/fonts.css">
        <link rel="stylesheet" href="/assets/style/prism-okadia.css">
        <link rel="stylesheet" href="/icons/line-awesome/css/line-awesome.css">
        <meta name="robots" content="index, follow"/>
        <meta property="og:title" content="स्त्री और पुरुष"/>
        <meta property="og:description" content=""/>
        <meta property="og:type" content="article"/>
    </head>
    <body>
        <main  class="tmpl-home" >
            
<h1>स्त्री और पुरुष</h1>
<hr>

<p>विपिन बाबू के लिए<br>
स्त्री ही संसार की सुन्दर वस्तु  थी। वह कवि थे और उनकी कविता के लिए<br>
स्त्रियों के रुप और यौवन की प्रशसा ही सबसे चिंताकर्षक विषय था। उनकी<br>
दृष्टि में स्त्री जगत में व्याप्त कोमलता, माधुर्य और अलंकारों की सजीव<br>
प्रतिमा  थी। जबान पर स्त्री का नाम आते ही उनकी आंखे जगमगा उठती थीं, कान<br>
खड़ें हो जाते  थे, मानो किसी रसिक ने गाने की आवाज सुन ली हो। जब से होश<br>
संभाला, तभी से उन्होंने  उस सुंदरी की कल्पना करनी शुरु की जो उसके हृदय<br>
की रानी होगी; उसमें ऊषा की प्रफुल्लता होगी, पुष्प की कोमलता, कुंदन की<br>
चमक, बसंत की छवि, कोयल की ध्वनि—वह कवि वर्णित सभी उपमाओं से  विभूषित<br>
होगी। वह उस कल्पित मूत्रि के उपासक थे, कविताओं में उसका गुण गाते, वह<br>
दिन भी समीप आ गया था, जब उनकी आशाएं हरे-हरे पत्तों से लहरायेंगी, उनकी<br>
मुरादें  पूरी हो होगी। कालेज की अंतिम परीक्षा समाप्त हो गयी थी और विवाह<br>
के संदेशे आने  लगे थे।</p>
<p>2</p>
<p>विवाह तय हो गया।<br>
बिपिन बाबू ने कन्या को देखने का  बहुत आग्रह किया, लेकिन जब उनके मांमू<br>
ने विश्वास दिलाया कि लड़की बहुत ही रुपवती  है, मैंने अपनी आंखों से देखा<br>
है, तब वह राजी हो गये। धूमधाम से बारात निकली और  विवाह का मुहूर्त आया।<br>
वधू आभूषणों से सजी हुई मंडप में आयी तो विपिन को उसके  हाथ-पांव नजर आये।<br>
कितनी सुंदर उंगलिया थीं, मानों दीप-शिखाएं हो, अंगो की शोभा  कितनी<br>
मनोहारिणी थी। विपिन फूले न समाये। दूसरे दिन वधू विदा हुई तो वह उसके<br>
दर्शनों के लिए इतने अधीर हुए कि ज्यों ही रास्ते में कहारों ने पालकी रखकर<br>
मुंह-हाथ धोना शुरु किया, आप चुपके से वधू  के पास जा पहुंचे। वह घूंघट<br>
हटाये, पालकी से सिर निकाले बाहर  झांक रही थी। विपिन की निगाह उस पर पड़<br>
गयी। यह वह परम सुंदर रमणी न थी जिसकी  उन्होने कल्पना की थी, जिसकी वह<br>
बरसों से कल्पना कर रहे थे---यह एक चौड़े मुंह,  चिपटी नाक, और फुले हुए<br>
गालों वाली कुरुपा स्त्री थी। रंग गोरा था, पर उसमें लाली  के बदले सफदी<br>
थी; और फिर रंग कैसा ही सुंदर हो, रुप  की कमी नहीं पूरी कर सकता। विपिन का<br>
सारा उत्साह ठंडा पड़ गया---हां! इसे मेरे ही गले पड़ना था। क्या इसके लिए<br>
समस्त संसार में और  कोई न मिलता था? उन्हें अपने मांमू पर क्रोध आया<br>
जिसने वधू की तारीफों के पुल बांध  दिये थे। अगर इस वक्त वह मिल जाते तो<br>
विपिन उनकी ऐसी खबर लेता कि वह भी याद करते।<br>
जब कहारों  ने फिर पालकियां उठायीं तो विपिन मन में सोचने लगा, इस<br>
स्त्री के साथ कैसे मैं  बोलूगा, कैसे इसके साथ जीवन काटंगा। इसकी ओर तो<br>
ताकने ही से घृणा होती है। ऐसी कुरुपा स्त्रियां  भी संसार में हैं, इसका<br>
मुझे अब तक पता न था।  क्या मुंह ईश्वर ने बनाया है, क्या आंखे है! मैं और<br>
सारे ऐबों की ओर से  आंखे बंद कर लेता, लेकिन वह चौड़ा-सा मुंह! भगवान्!<br>
क्या तुम्हें मुझी पर यह वज्रपात करना था।</p>
<p>3</p>
<p>विपिन हो अपना<br>
जीवन नरक-सा जान पड़ता था। वह अपने  मांमू से लड़ा। ससुर को लंबा खर्रा<br>
लिखकर फटकारा, मां-बाप से हुज्जत की और जब इससे  शांति न हुई तो कहीं भाग<br>
जाने की बात सोचने लगा। आशा पर उसे दया अवश्य आती थी। वह  अपने का समझाता<br>
कि इसमें उस बेचारी का क्या दोष है, उसने जबरदस्ती  तो मुझसे विवाह किया<br>
नहीं। लेकिन यह दया और यह विचार उस घृणा को न जीत सकता था जो आशा को देखते<br>
ही उसके  रोम-रोम में व्याप्त  हो जाती थी। आशा अपने  अच्छे-से-अच्छे कपड़े<br>
पहनती; तरह-तरह से बाल संवारती,  घंटो आइने के सामने खड़ी होकर अपना<br>
श्रृंगार करती, लेकन विपिन को यह शुतुरगमज-से  मालूम होते। वह दिल से चाहती<br>
थी कि उन्हें प्रसन्न करुं, उनकी सेवा करने के लिए  अवसर खोजा करती थी;<br>
लेकिन विपिन उससे भागा-भागा फिरता  था। अगर कभी भेंट हो जाती तो कुछ ऐसी<br>
जली-कटी बातें करने लगता कि आशा रोती हुई  वहां से चली जाती।<br>
सबसे बुरी बात यह थी कि उसका चरित्र भ्रष्ट होने लगा।  वह यह भूल<br>
जाने की चेष्टा करने लगा कि मेरा विवाह हो गया है। कई-कई दिनों क आशा को<br>
उसके दर्शन भी न होते। वह उसके कहकहे की आवाजे बाहर  से आती हुई सुनती,<br>
झरोखे से देखती कि वह दोस्तों के गले में हाथ डालें सैर करने जा  रहे है और<br>
तड़प कर रहे जाती।<br>
एक दिन खाना खाते समय उसने कहा—अब तो आपके दर्शन ही नहीं होतें। मेरे कारण घर छोड़ दीजिएगा  क्या ?<br>
विपिन ने मुंह फेर कर कहा—घर ही पर तो रहता हूं। आजकल जरा नौकरी की तलाश है इसलिए  दौड़-धूप ज्यादा करनी पड़ती है।<br>
आशा—किसी  डाक्टर से मेरी सूरत क्यों नहीं बनवा देते ? सुनती हूं, आजकल सूरत बनाने वाले  डाक्टर पैदा हुए है।<br>
विपिन— क्यों  नाहक चिढ़ती हो, यहां तुम्हे किसने बुलाया था ?<br>
आशा— आखिर  इस मर्ज की दवा कौन करेंगा ?<br>
विपिन— इस  मर्ज की दवा नहीं है। जो काम ईश्चर से ने करते बना उसे आदमी क्या बना सकता है ?<br>
आशा – यह  तो तुम्ही सोचो कि ईश्वर की भुल के लिए मुझे दंड दे रहे<br>
हो। संसार में कौन ऐसा  आदमी है जिसे अच्छी सूरत बुरी लगती हो,      किन<br>
तुमने किसी मर्द को केवल रुपहीन होने के  कारण क्वांरा रहते देखा है,<br>
रुपहीन लड़कियां भी मां-बाप के घर नहीं बैठी रहतीं।  किसी-न-किसी तरह उनका<br>
निर्वाह हो ही जाता है; उसका पति उप पर प्राण ने देता हो,  लेकिन दूध की<br>
मक्खी नहीं समझता।<br>
विपिन ने झुंझला कर कहा—क्यों नाहक सिर खाती हो, मै तुमसे बहस तो<br>
नहीं कर रहा हूं।  दिल पर जब्र नहीं किया जा सकता और न दलीलों का उस पर कोई<br>
असर पड़ सकता है। मैं  तुम्हे कुछ कहता तो नहीं हूं, फिर तुम क्यों मुझसे<br>
हुज्जत करती हो ?<br>
आशा यह झिड़की सुन कर चली गयी। उसे  मालूम हो गया कि इन्होने मेरी ओर से सदा के लिए ह्रदय कठोर कर लिया है।</p>
<p>4</p>
<p>विपिन तो<br>
रोज सैर-सपाटे करते, कभी-कभी रात को गायब  रहते। इधर आशा चिंता और नैराश्य<br>
से घुलते-घुलते बीमार पड़ गयी। लेकिन विपिन भूल कर  भी उसे देखने न आता,<br>
सेवा करना तो दूर रहा। इतना ही नहीं, वह दिल में मानता था कि  वह मर जाती<br>
तो गला छुटता, अबकी खुब देखभाल कर अपनी पसंद का विवाह करता।<br>
अब वह और भी खुल खेला। पहले आशा से  कुछ दबता था, कम-से-कम उसे यह<br>
धड़का लगा रहता था कि कोई मेरी चाल-ढ़ाल पर निगाह  रखने वाला भी है। अब वह<br>
धड़का छुट गया। कुवासनाओं में ऐसा लिप्त हो गया कि मरदाने  कमरे में ही<br>
जमघटे होने लगे। लेकिन विषय-भोग में धन ही का सर्वनाश होता, इससे कहीं<br>
अधिक बुद्धि और बल का सर्वनाश होता है। विपिन का चेहरा पीला लगा, देह भी<br>
क्षीण  होने लगी, पसलियों की हड्डियां निकल आयीं आंखों के इर्द-गिर्द गढ़े<br>
पड़ गये। अब वह  पहले से कहीं ज्यादा शोक करता, नित्य तेल लगता, बाल<br>
बनवाता, कपड़े बदलता, किन्तु  मुख पर कांति न थी, रंग-रोगन से क्या हो सकता<br>
?<br>
एक दिन आशा बरामदे में चारपाई पर  लेटी हुई थी। इधर हफ्तों से उसने<br>
विपिन को न देखा था। उन्हे देखने की इच्छा हुई।  उसे भय था कि वह सन<br>
आयेंगे, फिर भी वह मन को न रोक सकी। विपिन को बुला भेजा। विपिन  को भी उस<br>
पर कुछ दया आ गयी आ गयी। आकार सामने खड़े हो गये। आशा ने उनके मुंह की ओर<br>
देखा तो चौक पड़ी। वह इतने दुर्बल हो गये थे कि पहचनाना मुशिकल था।<br>
बोली—तुम भी बीमार हो क्या? तुम तो मुझसे भी ज्यादा घुल गये हो।<br>
विपिन—उंह,  जिंदगी में रखा ही क्या है जिसके लिए जीने की फिक्र करुं !<br>
आशा—जीने  की फिक्र न करने से कोई इतना दुबला नहीं हो जाता। तुम अपनी कोई दवा क्यों नहीं  करते?<br>
यह कह कर उसने विपिन का दाहिन हाथ  पकड़ कर अपनी चारपाई पर बैठा<br>
लिया। विपिन ने भी हाथ छुड़ाने की चेष्टा न की। उनके  स्वाभाव में इस समय<br>
एक विचित्र नम्रता थी, जो आशा ने कभी ने देखी थी। बातों से भी  निराशा<br>
टपकती थी। अक्खड़पन या क्रोध की गंध भी न थी। आशा का ऐसा मालुम हुआ कि उनकी<br>
आंखो में आंसू भरे हुए है।<br>
विपिन चारपाई पर बैठते हुए बोले—मेरी दवा अब मौत करेगी। मै तुम्हें<br>
जलाने के लिए नहीं कहता।  ईश्वर जानता है, मैं तुम्हे चोट नहीं पहुंचाना<br>
चाहता। मै अब ज्यादा दिनों तक न  जिऊंगा। मुझे किसी भयंकर रोग के लक्षण<br>
दिखाई दे रहे है। डाक्टर नें भी वही कहा है।  मुझे इसका खेद है कि मेरे<br>
हाथों तुम्हे कष्ट पहुंचा पर क्षमा करना। कभी-कभी  बैठे-बैठे मेरा दिल डूब<br>
दिल डूब जाता है, मूर्छा-सी आ जाती है।<br>
यह कहतें-कहते एकाएक वह कांप उठे। सारी देह में सनसनी  सी दौड़ गयी। मूर्छित हो कर चारपाई पर गिर पड़े और हाथ-पैर पटकने लगे।<br>
मुंह से फिचकुर निकलने लगा। सारी देह पसीने से तर हो  गयी।<br>
आशा  का सारा रोग हवा हो गया। वह महीनों से बिस्तर न छोड़ सकी थी। पर<br>
इस समय उसके शिथिल  अंगो में विचित्र स्फुर्ति दौड़ गयी। उसने तेजी से उठ<br>
कर विपिन को अच्छी तरह लेटा  दिया और उनके मुख पर पानी के छींटे देने लगी।<br>
महरी भी दौड़ी आयी और पंखा झलने लगी।  पर भी विपिन ने आंखें न खोलीं।<br>
संध्या होते-होते उनका मुंह टेढ़ा हो गया और बायां  अंग शुन्य पड़ गया।<br>
हिलाना तो दूर रहा, मूंह से बात निकालना भी मुश्किल हो गया। यह  मूर्छा न<br>
थी, फालिज था।</p>
<p>5</p>
<p>फालिज के भयंकर<br>
रोग में रोगी की सेवा करना आसान काम  नहीं है। उस पर आशा महीनों से बीमार<br>
थी। लेकिन उस रोग के सामने वह पना रोग भूल गई।  15 दिनों तक विपिन की हालत<br>
बहुत नाजुक रही। आशा दिन-के-दिन और रात-की-रात उनके  पास  बैठी रहती। उनके<br>
लिए पथ्य बनाना,  उन्हें गोद में सम्भाल कर दवा पिलाना, उनके जरा-जरा से<br>
इशारों को समझाना उसी जैसी  धैयशाली स्त्री का काम था। अपना सिर दर्द से<br>
फटा करता, ज्वर से देह तपा करती, पर  इसकी उसे जरा भी परवा न थी।<br>
१५ दिनों बाद विपिन की हालत कुछ  सम्भली। उनका दाहिना पैर तो लुंज<br>
पड़ गया था, पर तोतली भाषा में कुछ बोलने लगे थे।  सबसे बुरी गत उनके<br>
सुन्दर मुख की हुई थी। वह इतना टेढ़ा हो गया था जैसे कोई रबर के  खिलौने को<br>
खींच कर बढ़ा दें। बैटरी की मदद से जरा देर के लिए बैठे या खड़े तो हो<br>
जाते थे­; लेकिन चलने−फिरने की ताकत न थी।<br>
एक दिनों लेटे−लेटे उन्हे क्या ख्याल  आया। आईना उठा कर अपना मुंह<br>
देखने लगे। ऐसा कुरुप आदमी उन्होने कभी न देखा था।  आहिस्ता से बोले−−आशा,<br>
ईश्वर ने मुझे गरुर की सजा दे दी। वास्तव में मुझे यह उसी  बुराई का बदला<br>
मिला है, जो मैने तुम्हारे साथ की। अब तुम अगर मेरा मुंह देखकर घृणा  से<br>
मुंह फेर लो तो मुझेसे उस दुर्व्यवहार का बदला लो, जो मैने, तुम्हारे साथ<br>
किए  है।<br>
आशा ने पति की ओर कोमल भाव से देखकर  कहा−−मै तो आपको अब भी उसी निगाह<br>
से देखती हुं। मुझे तो आप में कोई अन्तर नहीं  दिखाई देता।</p>
<p>6</p>
<p>विपिन−−वाह,<br>
बन्दर का−सा मुंह हो गया है, तुम कहती हो  कि कोई अन्तर ही नहीं। मैं तो अब<br>
कभी बाहर न निकलूंगा। ईश्वर ने मुझे सचमुच दंड  दिया।<br>
बहुत यत्न किए गए पर विपिन का मुंह  सीधा न हुआ। मुख्य का बायां भाग<br>
इतना टेढ़ा हो गया था कि चेहरा देखकर डर मालूम  होता था। हां, पैरों में<br>
इतनी शक्ति आ गई कि अब वह चलने−फिरने लगे।<br>
आशा ने पति की बीमारी में देवी की  मनौती की थी। आज उसी की पुजा का<br>
उत्सव था। मुहल्ले की स्त्रियां बनाव−सिंगार किये  जमा थीं। गाना−बजाना हो<br>
रहा था।<br>
एक सेहली ने पुछा−−क्यों आशा, अब तो  तुम्हें उनका मुंह जरा भी अच्छा न लगता होगा।<br>
आशा ने गम्भीर होकर कहा−−मुझे तो  पहले से कहीं मुंह जरा भी अच्छा न लगता होगा।<br>
‘चलों, बातें बनाती हो।’<br>
‘नही बहन, सच कहती हुं; रुप के बदले मुझे उनकी आत्मा मिल गई जो  रुप से कहीं बढ़कर है।’<br>
विपिन कमरे में बैठे हुए थे। कई  मित्र जमा थे। ताश हो रहा था।<br>
कमरे  में एक खिड़की थी जो आंगन में खुलती थी। इस वक्त वह बन्दव थी।<br>
एक मित्र ने उसे  चुपके से खोल दिया। एक मित्र ने उसे चुपके दिया और शीशे<br>
से झांक कर विपिन से कहा−−  आज तो तुम्हारे यहां पारियों का अच्छा जमघट है।</p>
<p>विपिन−−बन्दा कर दो।<br>
‘अजी जरा देखो तो: कैसी−कैसी सूरतें है ! तुम्हे इन सबों में  कौन सबसे अच्छी मालूम होती है ?<br>
विपिन ने उड़ती हुई नजरों से देखकर  कहा−−मुझे तो वहीं सबसे अच्छी मालूम होती है जो थाल में फुल रख रही है।<br>
‘वाह री आपकी निगाह ! क्या सूरत के साथ तुम्हारी निगाह भी  बिगड़ गई? मुझे तो वह सबसे बदसुरत मालूम होती है।’<br>
‘इसलिए कि तुम उसकी सूरत देखते हो और मै उसकी आत्मा देखता हूं।’<br>
‘अच्छा, यही मिसेज विपिन हैं?’<br>
‘जी हां, यह वही देवी है।</p>


        </main>
    </body>
</html>
