<!doctype html>
<html lang="en">
    <head>
        <meta charset="utf-8">
        <meta http-equiv="X-UA-Compatible" content="IE=edge">
        <meta name="viewport" content="width=device-width, initial-scale=1.0">
        <title>विजय</title>
        <meta name="description" content="The Tux minded Bookshelf">
        <link rel="canonical" href="/books/premchand/vijay/"/>
        <link rel="stylesheet" href="/assets/style/normalize.css">
        <link rel="stylesheet" href="/assets/style/typebase.css">
        <link rel="stylesheet" href="/assets/style/style.css">
        <link rel="stylesheet" href="/assets/style/fonts.css">
        <link rel="stylesheet" href="/assets/style/prism-okadia.css">
        <link rel="stylesheet" href="/icons/line-awesome/css/line-awesome.css">
        <meta name="robots" content="index, follow"/>
        <meta property="og:title" content="विजय"/>
        <meta property="og:description" content=""/>
        <meta property="og:type" content="article"/>
    </head>
    <body>
        <main  class="tmpl-home" >
            
<h1>विजय</h1>
<hr>

<p>शहज़ादा मसरूर की<br>
शादी मलका मख़मूर से हुई और दोनों  आराम से ज़िन्दगी बसर करने लगे। मसरूर<br>
ढोर चराता, खेत जोतता, मख़मूर खाना पकाती और  चरखा चलाती। दोनों तालाब के<br>
किनारे बैठे हुए मछलियों का तैरना देखते, लहरों से  खेलते, बगीचे में जाकर<br>
चिड़ियों के चहचहे सुनते और फूलों के हार बनाते। न कोई  फिक्र थी, न कोई<br>
चिन्ता थी।<br>
लेकिन बहुत  दिन न गुज़रने पाये थे उनके जीवन में एक परिवर्तन आया।<br>
दरबार के सदस्यों में  बुलहवस खॉँ नाम का एक फ़सादी आदमी था। शाह मसरूर ने<br>
उसे नज़र बन्द कर रखा था। वह  धीरे-धीरे मलका मख़मूर के मिज़ाज में इतना<br>
दाखिल हो गया कि मलका उसके मशविरे के  बग़ैर कोई काम न करती। उसने मलका के<br>
लिए एक हवाई जहाज बनाया जो महज़ इशारे से चलता  था। एक सेकेण्ड में हज़ारों<br>
मील रोज जाता ओर देखते-देखते ऊपर की दूनिया की खबर  लाता। मलका उस जहाज़<br>
पर बैठकर योरोप और अमरीका की सैर करती। बुलहवस उससे कहता,  साम्राज्य को<br>
फैलाना बादशाहों का पहला कर्तव्य है। इस लम्बी-चौड़ी दुनिया पर  कब्ज़ा<br>
कीजिए, व्यापार के साधन बढ़ाइये, छिपी हुई दौलत निकालिये, फौजें खड़ी<br>
कीजिए, उनके लिए अस्त्र-शस्त्र जुटाइये। दुनिया हौसलामन्दों के लिए है।<br>
उन्हीं के  कारनामे, उन्हीं की जीतें याद की जाती हैं। मलका उसकी बातों को<br>
खूब कान लगाकर  सुनती। उसके दिल में हौसले का जोश उमड़ने लगता। यहां तक कि<br>
अपना सरल-सन्तोषी जीवन  उसे रूखा-फीका मालूम होने लगा।<br>
मगर शाह  मसरूर सन्तोष का पुतला था। उसकी जिन्दी के वह मुबारक लमहे<br>
होते थे जब वह एकान्त के  कुंज में चुपचाप बैठकर जीवन और उसके कारणों पर<br>
विचार करता और उसकी विराटता और  आश्चर्यों को देखकर श्रद्धा के भाव से चीख<br>
उठता-आह! मेरी  हस्ती कितनी नाचीज हैं, उसे मलका के मंसूबों और हौसलों से<br>
ज़रा भी दिलचस्पी न थी।  नतीजा यह हूआ कि आपस के प्यार और सच्चाई की जगह<br>
सन्देह पैदा हो गये। दरबारियों में  गिरोह बनने लगे। जीवन का सन्तोष विदा<br>
हो गया। मसरूर को इन सब परेशानियों के लिए जो  उसकी सभ्यता के रास्ते में<br>
बाधक होती थीं, धीरज न था। वह एक दिन उठा और सल्तनत  मलका के सुपुर्द करके<br>
एक पहाड़ी इलाके में जा छिपा। सारा दरबार नयी उमंगों से  मतवाला हो रहा था।<br>
किसी ने बादशाह को रोकने की कोशिश न की। महीनों, वर्षों हो गये,  किसी को<br>
उनकी खबर न मिली।</p>
<p>2</p>
<p>मलका मख़मूर ने<br>
एक बड़ी फ्रौज खड़ी की और बुलहवस खां  को चढ़ाइयों पर रवाना किया। उसने<br>
इलाके पर इलाके और मुल्क पर मुल्क जीतने शुरू  किये। सोने-चांदी और<br>
हीरे-जवाहरात के अम्बार हवाई जहाजों पर लदकर राजधानी को आगे  लगे।<br>
लेकिन  आश्चर्य की बात यह थी कि इन रोज-ब-रोज बढ़ती हुई तरक्कियों<br>
से मुल्क के अन्दरूनी  मामलों में उपद्रव खड़े होने लगे। वह सूबे जो अब<br>
हुक्म के ताबेदार थे, बग़ावत के  झण्ड़े करने लगे। कर्णसिंह बुन्देला एक<br>
फ्रौज लेकर चढ़ आया। मगर अजब फ़ौज थी, न  कोई हरबे-हथियार, न तोपें,<br>
सिपाहियां, के हाथों में बंदूक और तीर-तुपुक के बजाय  बरबर-तम्बूरे और<br>
सारंगियां, बेले, सितार और ताऊस थे। तोपों की धनगरज सदाओं के दले  तबले और<br>
मृदंग की कुमक थी। बम गोलों की जगह जलतरंग, आर्गन और आर्केस्ट्रा था। मलका<br>
मख़मूर ने समझा आन की आन में इस फ़ौज को तितर-बितर करती हूँ। लेकिन ज्यों<br>
ही उस की  फ़ौज कर्णसिंह के मुकाबिले में रवना हुई, लुभावने, आत्मा को<br>
शान्ति पहुँचाने वाले  स्वरों की वह बाढ़ आयी, मीठे और सुहाने गानों की वह<br>
बौछार हुई कि मलका की सेना  पत्थर की मरतों की तरह आत्मविस्मृत होकर खड़ी<br>
रह गयी। एक क्षण में सिपाहियों की आंखें  नशे में डूबने लगीं और वह<br>
हथेलियां बजा-बजा कर नाचने लगे, सर हिला-हिलाकर उछलने  लगे, फिर सबके सब<br>
बेजान लाश की ताह गिर पड़े। और सिर्फ सिपाही ही नहीं, राजधानी  में भी<br>
जिसके कानों में यह आवाजें गयीं वह बेहोश हो गया। सारे शहर में कोई जिन्दा<br>
आदमी नज़र न आता था। ऐसा मालूम होता था कि पत्थर की मूरतों का तिलस्म है।<br>
मलका  अपने जहाज पर बैठी यह करिश्मा देख रही थी। उसने जहाज़ नीचे उतारा कि<br>
देखूं क्या  माजरा है? पर उन आवाजों के कान में पहुँचते ही उसकी भी वही दशा<br>
हो गयी। वह हवाई  जहाज पर नाचने लगी और बेहोश होकर गिर पड़ी। जब कर्णसिंह<br>
शाही महल के करीब जा  पहुँचा और गाने बन्द हो गये तो मलका की आंखें खुजीं<br>
जैसे किसी का नशा टूट जाये।  उसने कहा-मैं वही गाने सुनूंगी, वही राग, वही<br>
अलाप, वही लुभाने वाले गीत। हाय, वह  आवाज़ें कहो गयीं। कुछ परवाह नहीं,<br>
मेरा राज जाये, पाट जाये, में वही राग सुनूंगी।<br>
सिपाहियों  का नशा भी टूटा। उन्होंने उसके स्वर मिलाकर कहा-हम वही गीत<br>
सुनेंगे, वही  प्यारे-प्यारे मोहक राग। बला से हम गिरफ्तार होंगे, गुलामी<br>
की बेड़ियां पहनेंगे,  आजादी से हाथ धोयेंगे पर वही राग, वही तराने वही<br>
तानें, वही धुनें।</p>
<p>3</p>
<p>सूबेदार लोचनदास<br>
को जब कर्णसिंह की विजय का हाल मालूम  हुआ तो उसने भी विद्रोह करने की<br>
ठानी। अपनी फौज लेकर राजधानी पर चढ़ दौड़ा। मलका  ने अबकी जान-तोड़ मुकाबला<br>
करने की ठानी। सिपाहियों को खूब ललकारा ओर उन्हें लोचदास  के मुकाबले में<br>
खड़ा किया मगर वाह री हमलावन फौज! न  कहीं सवार, न कहीं प्यादे, न तोप, न<br>
बन्दूक, न हरबे, न हथियार, सिपाहियों की जगह  सुन्दर नर्तकियों के गोल थे<br>
और थियेटर के एक्टर। सवारों की जगह भांडों और  बहुरूपियों के गोल। मोर्चो<br>
की जगह तीतर और बटेरों के जोड़ छूटे हुए थे तो बन्दूक  की जगह सर्कस ओर<br>
बाइसकोप के खेमे पढ़े थे। कहीं हीरे-जवाहरात अपनी आब-ताब दिखा रहे  थे,<br>
कहीं तरह-तरह के चरिन्दों-परिन्दों की नुमाइश खुली हुई थी। मैदान के एक<br>
हिस्से  में धरती की अजीब-अजीब चीजें, झने और बर्फिस्तानी चोटियां और बर्फ<br>
के पहाढ़, पेरिस  का बाजार, लन्दन का एक्स्चेंज या स्टन की मंडियां,<br>
अफ्रीका के जंगल, सहारा के  रेगिस्तान, जापान की गुलकारियां, चीन के दरियाई<br>
शहर, दक्षिण अमरीका  के आदमखोर, क़ाफ़ की परियां, लैपलैण्ड के  सुमूरपोश<br>
इन्सान और ऐसे सेकड़ों विचित्र आकर्षक दृश्य चलते-फिरते दिखायी पड़ते थे।<br>
मलका की फौज यह नज्ज़ारा देखते ही बेसुध होगर उसकी तरफ दौड़ी। किसी को<br>
सर-पैर का  खयाल न रहा। लोगों ने बन्दुकें फेंक दीं, तलवारें और किरचें<br>
उतार फेंकीं और  बेतहाशा इन दृश्यों के चारों तरफ जमा हो गये। कोई नाचने<br>
वालियों की मीठी अदाओं ओर  नाजुक चलन पर दिल दे बैठा, कोई थियेटर के तमाशों<br>
पर रीझा। कुछ लोग तीतरों और  बटेरों के जोड़ देखने लगे और सब के सब<br>
चित्र-लिखित-से मन्त्रमुग्ध खड़े रह गये।  मलका अपने हवाई जहाज पर बैठी कभी<br>
थियेटर की तरफ जाती कभी सर्कस की तरफ दौड़ती,  यहां तक कि वह भी बेहोश हो<br>
गयी।<br>
लोचनदास जब  विजय करता हुआ शाही महल में दाखिल हो गया तो मलका की<br>
आंखें खुलीं। उसने कहा-हाय,  वह तमाशे कहां गये, वह सुन्दर-सुन्दर दृश्य,<br>
वह लुभावने दृश्य कहां गायब हो गये,  मेरा राज जाये, पाट जाये लेकिन मैं यह<br>
सैर जरूर देखूँगी। मुझे आज मालूम हुआ कि  ज़िन्दगी में क्या-क्या मज़े<br>
हैं!<br>
सिपाही भी  जागे। उन्होने एक स्वर से कहा-हम वही सैर और तमाशे देखेंगे,<br>
हमें लड़ाई-भिड़ाई से  कुछ मतलब नहीं, हमको आज़ादी की परवाह नहीं, हम<br>
गुलाम होकर रहेंगे, पैरों में  बेड़ियां पहनेंगे पर इन दिलफरेबियों के बगैर<br>
नहीं रह सकेंगे।</p>
<p>4</p>
<p>मलका मख़मूर को<br>
अपनी सल्तनत का यह हाल देखकर बहुत दु:ख  होता। वह सोचती, कया इसी तरह सारा<br>
देश मेरे हाथ से निकल जाएगा? अगर शाह मसरूर ने  यों किनारा न कर लिया होता<br>
तो सल्तनत की यह हालत कभी न होती। क्या उन्हें यह  कैफियतें मालूम न होंगी।<br>
यहां से दम-दम की खबरें उनके पास आ जाती हैं मगर जरा भी  जुम्बिश नहीं<br>
करते। कितने बेरहम हैं। खैर, जो कुछ सर पर आयेगी सह लूँगी पर उनकी  मिन्नत न<br>
करूँगी।<br>
लेकिन जब  वह उन आकर्षक गानों को सुनती और दूश्यों को देखती तो यह<br>
दुखदायी विचार भूल जाते,  उसे अपनी जिन्दगी बहुत आनन्द की मालूम होती।<br>
बुलहवस खां  ने लिखा-मैं देश्मनों से घिर गया हूँ, नफरत अली और कीन<br>
खां और ज्वालासिंह ने चारों  तरफ से हमला शुरू कर दिया है। तब तक ओर कुमक न<br>
आये, में मजबूर हूँ। पर मलका की फौज  यह सैर और गाने छोड़कर जाने पर राजी न<br>
होती थी।<br>
इतने में  दो सूबेदसरों ने फिर बग़ावत की। मिर्जा शमीम और रसराजसिंह<br>
दोनों एक होकर राजधानी  पर चढ़े। मलका की फौज में अब न लज्जा थी न वीरता,<br>
गाने-बजाने और सैरै-तमाशे ने  उन्हें आरामतलब बना दिया था। बड़ी-बड़ी<br>
मुश्किलों से सज-सजा कर मैदान में निकले।  दुश्मन की फौज इन्तजार करती खड़ी<br>
थी लेकिन न किसी के पास तलवार थी, न बन्दुक,  सिपाहियों के हाथों में<br>
फूलों के खुलदस्ते थे, किसी के हाथ में इतर की शीशियां,  किसी के हाथ में<br>
गुलाब के फ़व्वाहर, कहीं लवेण्डर की बोतलें, कहीं मुश्क वगैरह की<br>
बहार-सारा मैदान अत्तार की दूकान बना हुआ था। दूसरी तरफ रसराज की सेना थी।<br>
उन  सिपाहियों के हाथों में सोने के तश्त थे, जरबफ्त के खनपेशों से ढके<br>
हुए, किसी में  बर्फी और मलाई थी, किसी में कोरमे और कबाब, किसी में खुबानी<br>
और अंगूर, कहीं कश्मीर  की नेमतें सजी हुई थीं, कहीं इटली की चटनियों की<br>
बहार थी और कहीं पुर्तगाल और  फ्रांस की शराबें शीशियों में महक रही थीं।<br>
मलका की  फौज यह संजीवनी सुगन्ध सूंघते ही मतवाली हो गयी। लोगों ने<br>
हथियार फेंक दिये और इन  स्वादिष्ट पदार्थें की ओर दौड़े, कोई हलुवे पर<br>
गिरा, और कोई मलाई पर टूटा, किसी ने  कोरमे और कबाब पर हाथ बढ़ाये, कोई<br>
खुबानी और अंगूर चखने लगा, कोई कश्मीरी मुरब्बों  पर लपका, सारी फौज<br>
भिखमंगों की तरह हाथ फैलाये यह नेमतें मांगती थी और बेहद चाव से  खाती थी।<br>
एक-एक कौर के लिए, एक चमचा फीरनी के लिए, शराब के एक प्याले के लिए<br>
खुशामदें करते थे, नाकें रगड़ते थे, सिजदे करते थे। यहां तक कि सारी फौज पर<br>
एक नशा  छा गया, बेदम होकर गिर पड़ी। मलका भी इटली के मरब्बों के सामने<br>
दामन फैला-फैलाकर  मिन्नतें करती और कहती थी कि सिर्फ-एक लुकमा और एक<br>
प्याला दो और मेरा राज लो, पाट  लो, मेरा सब कुछ ले लो लेकिन मुझे जी-भर<br>
खा-पी लेने दो। यहां तक कि वह भी बेहोश  होकर गिर पड़ी।</p>
<p>5</p>
<p>मलका की हालत<br>
बेहद दर्दनाक थी। उसकी सल्तनत का एक  छोटा-सा हिस्सा दुश्मनों के हाथ से<br>
बचा था। उसे एक दम के लिए भी इस गुलामी से नजात  न मिलती। की कर्णसिंह के<br>
दरबार में हाजिर होती, कभी मिर्जा शमीम की खुशामद करती,  इसके बगैर उसे चैन<br>
न आता। हां, जब कभी इस मुसाहिबी और जिल्लत से उसकी तबियत थक  जाती तो वह<br>
अकेले बैठकर घंटों रोती और चाहती कि जाकर शाह मसरूर को मना लाऊं। उसे  यकीन<br>
था कि उनके आते ही बागी काफूर हो जायेंगे पर एक ही क्षण में उसकी तबियत<br>
बदल  जाती। उसे अब किसी हालत पर चैन आता था।<br>
अभी तक बुलहवस खां स्वामिभक्ति में  फर्क न आया था। लेकिन जब उसने<br>
सल्तनत की यह कमजोरी देखी तो वह भी बगावत कर बैठा।  उसकी आजमाई हुई फौज के<br>
मुकाबले में मलका की फौज क्या ठहरती, पहले ही हमले में क़दम  उखड़ गये।<br>
मलका खुद गिरफ्तार हो गयी। बुलहवस खां ने उसे एक तिलस्माती कैदखाने में<br>
बंद कर दिया। सेवक वे स्वामी बनद बैठा।<br>
यह कैदखाना  इतना लम्बा-चौड़ा था कि कैदी कितना ही भागने की कोशिश<br>
करे, उसकी चहारदीवारी से  बाहर नहीं निकल सकता था। वहां सन्तरी और पहरेदार न<br>
थे लेकिन वहां की हवा में एक  खिंचाव था। मलका के पैरों में न बेड़ियां थी<br>
न हाथों में हथकड़ियां लेकिन शरीर का  अंग-प्रत्यंग तारों से बंधा हुआ था।<br>
वह अपनी इच्छा से हिल भी न सकती थी। वह अब दिन  के दिन बैठी हुई जमीन पर<br>
मिट्टी के घरौंदे बनाया करती और समझती यह महल है। तरह-तरह  के स्वांग भरती<br>
और समझती दुनिया मुझे देखकर लट्टू हो जाती है। पत्थर टुकड़ों से  अपना शरीर<br>
गूंध लेती ओर समझती कि अब हूरें भी मेरे सामने मात हैं। वह दरख्तों से<br>
पूछती, मैं कितनी खूबसूरत हूँ। शाखों पर बैठी चिड़ियों से पूछती,<br>
हीरे-जवाहरात का  ऐसा गुलबन्द तुमने देखा है? मिट्टी की ठीकरों का अम्बार<br>
लगाती और आसमान से पूछती,  इतनी दौलत तुमने देखी है?<br>
मालूम  नहीं, इस हालत में कितने दिन गुजर गये। मिर्जा शमीम, लाचनदास<br>
वगैरह हरदम उसे घेरे  रहते थे। शायद वह उससे डरते थे। ऐसा न हो, यह शाह<br>
मासरूर को कोई संदेशा भेज दे।  क़ैद में भी उस पर भरोसा न था। यहां तक कि<br>
मलका की तबियत इस क़ैद से बेज़ार हो  गयी, वह निकल भागने की तदबीरें सोचने<br>
लगी।<br>
इसी हालत  में एक दिन मलका बैठी सोच रही थी, मैं क्या हो गई ? जो<br>
मेरे इशारों के गुलाम थे वह  अब मेरे मालिक हैं, मुझे जिस कल चाहते हैं<br>
बिठाते हैं, जहां चाहते हैं घुमाते हैं।  अफसोस, मेंने शाह मसरूर का कहना न<br>
माना, यह उसी की सजा है। काश, एक बार मुझे किसी  तरह अस क़ैद से छुकारा<br>
मिल जाता तो मैं चलकर उनके पैरों पर सिर रख देती और कहती,  लौंडी की खता<br>
माफ कीजिए। मैं खून के आंसु रोती और उन्हें मना लाती और फिर कभी उनके<br>
हुक्म से इनकार न करती। मैंने इस नमकहराम बुलहवस खां की बातों में पड़कर<br>
उन्हें  निर्वासित कर दिया, मेरी अक्ल कहॉँ चली गयी थी। यह सोचते-सोचते<br>
मलका रोने लगी कि  यकायक उसने देखा, सामने एक खिले हुए मुखड़े वाला गम्भीर<br>
पुरूष सादा कपड़े खड़ा है।  मलका ने आश्चर्यचकित होकर पूछा-आप कौन हैं?<br>
यहां मैंने आपको कभी नहीं देखा।<br>
पुरूष-हां,  इस कैदखाने में मैं बहुत कम आता हूँ। मेरा काम है कि जब<br>
कैदियों की तबियत यहां से  बेजार हो तो उन्हें यहां से निकलने में मदद दूं।</p>
<p>मलका-आपका  नाम?<br>
पुरूष-संतोखसिंह।<br>
मलमा-आप  मुझे इस कैद से छुटकारा दिला सकते हैं?<br>
संतोख-हां,  मेरा तो काम ही यह है, लेकिन मेरी हिदायतों पर चलना पड़ेगा।<br>
मलका-मैं  आपके हुक्म से जौ-भर भी इधर-उधर न करूंगी, खुदा के लिए<br>
मुझे यहां से जल्द से जल्द  ले चलिए, मैं मरते दम तक आपकी शुक्रगुजार<br>
रहूंगी।<br>
संतोख- आप  कहां चलना चाहती हैं?<br>
मलका-मैं  शाह मसरूर के पास जाना चाहती हूँ। आपको मालूम है वह आलकल कहां हैं?<br>
संतोख-हाँ,  मालूम है, मैं उनका नौकर हूँ। उन्हीं की तरफ से मैं इस काम पर तैनात हूँ?<br>
मलका-तो  खुदा के वास्ते मुझे जल्द ले चलिए, मुझे अब यहां एक घड़ी रहना जी पर भारी हो रहा  है।<br>
संतोख-अच्छा  तो यह रेशमी कपड़े और यह जवाहरात और सोने के जेवन<br>
उतारकर फेंक दो। बुलहवस ने  इन्हीं जंजीरों से तुम्हें जाकड़ दिया है। मोटे<br>
से मोटा कपड़ा जो मिल सके पहन लो,  इन मिट्टी के घरौंदों को गिरा दो। इतर<br>
और गुलाब की शीशियां, साबुन की बट्टियां, और  यह पाउडर के डब्बे सब फेंक<br>
दो।<br>
मलका ने  शीशियों और पाउडर के तड़ाक-तड़ाक पटक दिये, सोने के जेवरों<br>
को उतारकर फेंक दिया कि  इतने में बुलहवस खां धाड़ें मार कर रोता हुआ आकर<br>
खड़ा हुआ और हाथ बांधकर कहने  लगा-दोनों जहानों की मलका, मैं आपका नाचीज़<br>
गुलाम हूँ, आप मुझसे नाराज हैं?<br>
मलका ने  बदला लेने के अपने जोश में मिट्टी के घरौंदों को पैरों से<br>
ठुकरा दिया, ठीकरों के  अम्बार को ठोकरें मारकर बिखेर दिया। बुलहवस के शरीर<br>
का एक-एक अंग कट-कटकर गिरने  लगा। वह बेदम होकर जमीन पर गिर पड़ा और दम के<br>
दम में जहन्नुम रसीद हुआ। संतोखसिंह  ने मलका से कहा-देखा तुमन? इस दुश्मन<br>
को तुम कितना डरावना समझती थीं, आन की आन में  खाक में मिल गया।<br>
मलका-काश,  मुझे यह हिकमत मालूम होती तो मैं कभी की आजाद हो जाती। लेकिन अभी और भी तो दुश्मन  हैं।<br>
संतोख-उनको  मारना इससे भी आसान है। चलो कर्णसिंह के पास, ज्यों ही<br>
वह अपना सुर अलापने लगे और  मीठी-मीठी बातें करने लगे, कानों पर हाथ रख लो,<br>
देखो, अदृश्य के पर्दे से फिर चीज  सामने आती है।<br>
मलका  कर्णसिंह के दरबार में पहुँची। उसे देखते ही चारों तरफ से धुपद<br>
और तिल्लाने के वार  होने लगे। पियानो बजने लगे। मलका ने दोनों कान बन्द<br>
कर लिये। कर्णसिंह के दरबार  में आग का शोला उठने लगा। सारे दरबारी जलने<br>
लगे, कर्णसिंह दौड़ा हुआ आया और बड़े  विनय-पूर्वक मलका के पैरों पर गिरकर<br>
बोला-हुजूर, अपने इस हमेशा के गुलाम पर रहम  करें। कानों पर से हाथ हटा कर<br>
वर्रा इस गरीब की जान पर बन आयेगी। अब कभी हुजूर की  शान में यह गुस्ताखी न<br>
होगी।<br>
मलका ने  कहा-अच्छा, जा तेरी जां-बख्शी की। अब कभी बग़ावत न करना वर्ना जान से हाथ धोएगा।<br>
कर्णसिंह  ने संतोखसिंह की तरफ प्रलय की आंखों से देखकर सिर्फ इतना<br>
कहा-‘जालिम, तुझे मौत भी नहीं आयी’ और  बेतहाशा गिरता-पड़ता भागा।<br>
सेतोखसिंह ने मलका से कहा-देखा तुमने, इनको मारना कितना  आसान था? अब चलो<br>
लोचनदान के पास। ज्योंही वह अपने करिश्मे दिखाने लगे, दोनों आंखें  बन्द कर<br>
लेना।<br>
मलका लोचनदास  के दरबार में पहुँची। उसे देखते ही लोचन ने अपनी शक्ति<br>
का प्रदर्शन करना शुरू  किया। ड्रामे होने लगे, नर्तकों ने थिरकना शुरू<br>
किया। लालो-जमुरर्द की कश्तियां  सामने आने लगीं लेकिन मलका ने दोनों आंखें<br>
बन्द कर लीं।<br>
आन की आन  में वह ड्रामे और सर्कस और नाचनेवालों के गिरोह खाक में<br>
मिल गये। लोचनदास के चेहरे  पर हवाइयां उड़ने लगीं, निराशापूर्ण धैर्य के<br>
साथ चिल्ला-चिल्लकर कहने लगा, यह  तमाशा देखो, यह पेरिस के क़हवेखाने, यह<br>
मिस एलिन का नाच है। देखो, अंग्रेज रईस उस  पर कितनी उदारता से सोने और<br>
हीरे-जवाहरात निछावर कर रहे हैं। जिसने यह सैर-तमाशे  ने देखे उसकी जिन्दगी<br>
मौत से बदतर। लेकिन मलका ने आंखें न खोलीं।<br>
तब लोचनदास  बदहवास और घबराया हुआ, बेद के दरख्त की तरह कांपता हुआ<br>
मलका के सामने आ खड़ा हुआ  और हाथ जोड़कर बोला-हुजूर, आंखें खोलें। अपने इस<br>
गुलाम पर रहम करें, नहीं तो मेरी जान  पर बन जाएगी। गुलाम की गुस्ताखियां<br>
माफ़ फीरमायें। अब यह बेअदबी न होगी।<br>
मलका ने  कहा-अच्छा जा, तेरी जांबख्शी की लेकिन खबरदार, अब सर न उठाना नहीं तो जहन्नुम रसीद  कर दूंगी।<br>
लोचनदास यह  सुनते ही गिरता-पड़ता जान लेकर भागा। पीछे फिरकर भी न<br>
देखा। संतोखसिंह ने मलका से  कहा-अब चलो मिर्जा शमीम और रसराज के पास। वहॉँ<br>
एक हाथ से नाक बन्द कर लेना और  दूसरे हाथ से खानों के तश्त को जमीन पर<br>
गिरा देना।<br>
मलका रसराज  और शमीम के दरबार में पहुँचीं उन्होंने जो संतोख को मलका<br>
के साथ देखा तो होश उड़  गये। मिर्जा शमीम ने कस्तूरी और केसर की लपटें<br>
उड़ाना हुरू कीं। रसराज स्वादिष्ट  खानों के तश्त सजा-सजाकर मलका के सामने<br>
लाने लगा, और उनकी तारीफ करने लगा-यह  पुर्तगात की तीन आंच दी हुई शराब है,<br>
इसे पिये तो बुड्डा भी जवान हो जाये। यह  फ्रांस का शैम्पेन है, इसे पिये<br>
तो मुर्दा जिन्दा हो जाय। यह मथुरा के पेड़े हैं,  उन्हें खाये तो स्वर्ग<br>
की नेमतों को भूल जाय।<br>
लेकिन मलका  ने एक साथ से नाक बन्द कर ली और दूसरे हाथ से उन तश्तों<br>
को लमीन पर गिरा दिया और  बोतलों को ठोकरें मार-मारकर चूर कर दिया।<br>
ज्यों-ज्यों उसकी ठोकरें पड़ती थीं,  दरबार के दरबारी चीख-चीख कर भागते थे।<br>
आखिर मिर्जा शमीम और रसराज दोनों परेशान और  बेहाल, सर से खून जारी,<br>
अंग-अंग टूटा हुआ, आकर मलका के सामने खड़े हो गये और  गिड़गिड़ाकर<br>
बोले-हुजूर, गुलामों पर रहम करें। हुजूर की शान में जो गुस्ताखियां  हुई<br>
हैं उन्हें मुआफ फरमायें, अब फिर ऐसी बेअदबी न होगी।<br>
मनका ने  कहा-रसराज को मैं जान से माना चाहती हूँ। उसके कारण मुझे जलील होना पड़ा।<br>
लेकिन  संतोखसिंह ने मना किया-नहीं, इसे जान से न मारिये। इस तरह का<br>
सेवक मिलना कठिन है।  यह आपके सब सूबेदार अपने काम में यकता हैं सिर्फ<br>
इन्हें काबू में रखने की जरूरत  है।<br>
मलका ने कहा-अच्छा  जाओ, तुम दोनों की भी जां-बख्शी की लेकिन खबरदार, अब कभी उपद्रव मत खड़ा करना  वर्ना तुम जानोगे।<br>
दोनों  गिरत-पड़ते भागे, दम के दम में नजरों से ओझल हो गये।<br>
मलका की  रिआया और फौज ने भेंटे दीं, घर-घर शादियाने बजने लगे। चारों<br>
बागी सूबेदार शहरपनाह  के पास छापा मारने की घात में बैठ गये लेकिन<br>
संतोखसिंह जब रिआया और फौज को मसजिद  में शुक्रिए की नमाज अदा करने के लिए<br>
ले गया तो बागियों को कोई उम्मीद न रही, वह  निराश होकर चले गये।<br>
जब इन कामों से फुर्सत हुई तो मलका  ने संतोखसिंह से कहा-मेरे पास<br>
अलफ़ाज नहीं में इतनी ताकत है कि मैं आपके एहसानों  का शुक्रिया अदा कर<br>
सकूँ। आपने मुझे गुलामी ताकत से छुटकारा दिया। में आखिरी दम तक  आपका जस<br>
गाऊंगी। अब शाह मसरूर के पास मुझे ले चलि, मैं उनकी सेवा करके अपनी उम्र<br>
बसर करना चाहती हूँ। उनसे मुंह मोड़कर मैंने बहुत जिल्लत और मसीबत झेली। अब<br>
अभी  उनके कदमों से जुदा न हूँगी।<br>
संतोखसिंह-हां, हां, चलिए मैं तैयार  हूँ लेकिन मंजिल सख्त है, घबराना मत।<br>
मलका ने हवाई जहाज मंगाया। पर  संतोखसिंह ने कहा-वहां हवाई जहाज का<br>
गुजर नहीं है, पेदल पड़ेगां मलका ने मजबूर  होकर जहाज वापस कर दिया और<br>
अकेले अपने स्वाती को मनाने चली।<br>
वह दिन-भर भूखी-प्यासी पैदल चलती  रही। आंखों के सामने अंधेरा छाने<br>
लगा, प्यास से गले में कांटे पड़ने लगे। कांटों  से पैर छलनी हो गये। उसने<br>
अपने मार्ग-दर्शक से पूछा-अभी कितनी दूर है?<br>
संतोख-अभी बहुत दूर है। चुपचाप चली  आओ। यहां बातें करने से मंजिल खोटी हो जाती है।<br>
रात हुई, आसमान पर बादल छा गये।  सामने एक नदी पड़ी, किश्ती का पता न था। मलका ने पूछा-किश्ती कहां है?<br>
संतोष ने कहा-नदी में चलना पेड़गा,  यहां किश्ती कहां है।<br>
मलका को डर मालूम हुआ लेकिन वह जान  पर खेलकर दरिया में चल पड़ी।<br>
मालूम हुआ कि सिर्फ आंख का धोखा था। वह रेतीली जमीन  थी। सारी रात<br>
संतोखसिंह ने एक क्षण के लिए भी दम न लिया। जब भोर का तारा निकल आया  तो<br>
मलका ने रोकर कहा-अभी कितनी दूर है, मैं तो मरी जाती हूँ। संतोखसिंह ने<br>
जवाब  दिया-चूपचान चली आओ।<br>
मलका ने  हिम्मत करके फिर कदम बढ़ाये। उसने पक्का इरादा कर लिया था<br>
कि रास्ते में मर ही  क्यों न जाऊँ पर नाकाम न लौटूँगी। उस कैद से बचने के<br>
लिए वह कड़ी मुसीबतें झेलने  को तैयार थी।<br>
सूरज  निकला, सामने एक पहाड़ नजर आया जिसकी चोटियां आसमान में घुसी<br>
हुई थीं। संतोखसिंह  ने पूछा-इसी पहाड़ी की सबसे ऊंची चोटी पर शाह मसरूर<br>
मिलेंगे, चढ़ सकोगी?<br>
मलका ने  धीरज से कहा-हां, चढ़ने की कोशिश करूंगी।<br>
बादशाह से  भेंट होने की उम्मीद ने उसके बेजान पैरों में पर लगा दिए।<br>
वह तेजी से कदम उठाकर  पहाड़ों पर चढ़ने लगी। पहाड़ के बीचों बीच आत-आते<br>
वह थककर बैठ गयी, उसे ग़श आ गया।  मालूम हुआ कि दम निकल रहा है। उसने निराश<br>
आंखों से अपने मित्र को देखा। संतोखसिंह  ने कहा-एक दफा और हिम्मत करो,<br>
दिल में खुदा की याद करो मलका ने खुदा की याद की।  उसकी आंखें खुल गयीं। वह<br>
फुर्ती से उठी और एक ही हल्ले में चोटी पर जा पहुँची।  उसने एक ठंडी सांस<br>
ली। वहां शुद्ध हवा में सांस लेते ही मलका के शरीर में एक नयी  जिंदगी का<br>
अनुभव हुआ। उसका चेहरा दमकने लगा। ऐसा मालूम होने लगा कि मैं चाहूँ तो  हवा<br>
में उड़ सकती हूँ। उसने खुश होकर संतोखसिंह तरफ देखा और आश्चर्य के सागर<br>
में  डूब गयी। शरीर वही था, पर चेहरा शाह मसरूर का था। मलका ने फिर उसकी<br>
तरफ अचरज की  आंखों से देखा। संतोखसिंह के शरीर पर से एक बादल का पर्दा हट<br>
गया और मलका को वहां  शाह मशरूर बड़े नजर आए-वही हल्का नीला कुर्ता, वही<br>
गेरुए रंग की तरह। उनके  मुखमण्डल से तेज की कांति बरस रही थी, माथा<br>
तारों की तरह चमक रहा था। मलका उनके पैरों पर गिर पड़ी। शाह मसरूर ने उसे<br>
सीने से लगा लिया।<br>
-‘जमाना’, अप्रैल,१९१८</p>


        </main>
    </body>
</html>
