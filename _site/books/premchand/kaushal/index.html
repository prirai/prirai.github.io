<!doctype html>
<html lang="en">
    <head>
        <meta charset="utf-8">
        <meta http-equiv="X-UA-Compatible" content="IE=edge">
        <meta name="viewport" content="width=device-width, initial-scale=1.0">
        <title>कौशल</title>
        <meta name="description" content="The Tux minded Bookshelf">
        <link rel="canonical" href="/books/premchand/kaushal/"/>
        <link rel="stylesheet" href="/assets/style/normalize.css">
        <link rel="stylesheet" href="/assets/style/typebase.css">
        <link rel="stylesheet" href="/assets/style/style.css">
        <link rel="stylesheet" href="/assets/style/fonts.css">
        <link rel="stylesheet" href="/assets/style/prism-okadia.css">
        <link rel="stylesheet" href="/icons/line-awesome/css/line-awesome.css">
        <meta name="robots" content="index, follow"/>
        <meta property="og:title" content="कौशल"/>
        <meta property="og:description" content=""/>
        <meta property="og:type" content="article"/>
    </head>
    <body>
        <main  class="tmpl-home" >
            
<h1>कौशल</h1>
<hr>

<p>पंडित  बलराम<br>
शास्त्री की धर्मपत्नी माया को   बहुत  दिनों से एक हार की लालसा थी  और वह<br>
सैकडो ही बार पंडित जी से उसके लिए आग्रह कर चुकी थी, किन्तु पण्डित जी<br>
हीला-हवाला करते रहते थे। यह तो साफ-साफ ने कहते थे कि मेरे पास रूपये नही<br>
है—इनसे उनके पराक्रम में बट्टा लगता था—तर्कनाओं की शरण लिया करते थे।<br>
गहनों से कुछ लाभ नहीं एक तो  धातु अच्छी नहीं मिलती,श् उस पर सोनार रुपसे<br>
के आठ-आठ आने कर देता है और सबसे बडी  बात यह है कि घर में गहने रखना चोरो<br>
को नेवता देन है। घडी-भर श्रृगांर के लिए इतनी  विपत्ति सिर पर लेना मूर्खो<br>
का काम है। बेचारी माया तर्क –शास्त्र न पढी थी, इन युक्तियों के सामने<br>
निरूत्तर हो जाती  थी। पडोसिनो को देख-देख कर उसका जी ललचा करता था, पर दुख<br>
किससे कहे। यदि पण्डित जी  ज्यादा मेहनत करने के योग्य होते तो यह मुश्किल<br>
आसान हो जाती । पर वे आलसी जीव थे,  अधिकांश समय भोजन और विश्राम  में<br>
व्यतित  किया करते थे। पत्नी जी की कटूक्तियां सुननी मंजूर थीं, लेकिन<br>
निद्रा की मात्रा  में कमी न कर सकते थे।<br>
एक दिन पण्डित जी पाठशाला से आये तो देखा कि माया के गले में सोने<br>
का हार विराज रहा है। हार की चमक से उसकी मुख-ज्योति चमक उठी थी। उन्होने<br>
उसे कभी  इतनी सुन्दर न समझा था। पूछा –यह हार किसका है?<br>
माया बोली—पडोस में जो बाबूजी रहते हैं  उन्ही की स्त्री का है।<br>
आज उनसे मिलने गयी थी, यह  हार देखा , बहुत पसंद आया। तुम्हें<br>
दिखाने के लिए पहन कर चली आई। बस, ऐसा  ही एक हार मुझे बनवा  दो।<br>
पण्डित—दूसरे की चीज नाहक मांग  लायी। कहीं चोरी हो जाए तो हार तो बनवाना ही पडे, उपर से बदनामी भी हो।<br>
माया—मैंतो ऐसा ही हार लूगी। २० तोले का  है।<br>
पण्डित—फिर वही जिद।<br>
माया—जब सभी पहनती हैं तो मै ही क्यों न पहनूं?<br>
पण्डित—सब कुएं में गिर पडें तो तुम भी कुएं में गिर पडोगी। सोचो<br>
तो,  इस वक्त इस हार के बनवाने में ६०० रुपये लगेगे। अगर १ रु० प्रति सैकडा<br>
ब्याज  रखलिया जाय ता – वर्ष मे ६०० रू० के लगभग १००० रु०  हो जायेगें।<br>
लेकिन ५ वर्ष में तुम्हारा हार  मुश्किल से ३०० रू० का रह जायेगा। इतना बडा<br>
नुकसान उठाकर हार पहनने से क्या सुख?  सह हार वापस कर दो , भोजन करो और<br>
आराम से पडी रहो। यह कहते हुए पण्डित जी बाहर चले  गये।<br>
रात को एकाएक माया ने शोर मचाकर कहा –चोर,चोर,हाय, घर में चोर , मुझे घसीटे लिए जाते हैं।<br>
पण्डित जी हकबका कर उठे और बोले –कहा,  कहां? दौडो,दौडो।<br>
माया—मेरी कोठारी में गया है। मैनें उसकी परछाईं देखी ।<br>
पण्डित—लालटेन लाओं, जरा मेरी लकडी उठा लेना।<br>
माया—मुझसे तो डर के उठा नहीं जाता।<br>
कई  आदमी बाहर से बोले—कहां है पण्डित जी, कोई सेंध पडी है  क्या?<br>
माया—नहीं,नहीं, खपरैल पर से उतरे हैं। मेरी नीदं खुली तो कोई मेरे<br>
ऊपर झुका हुआ था। हाय रे, यह तो हार ही ले गया, पहने-पहने सो गई थी। मुए<br>
ने गले से  निकाल लिया । हाय भगवान,<br>
पण्डित—तुमने हार उतार क्यां न दिया था?<br>
माया-मै  क्या जानती थी कि आज ही यह मुसीबत सिर पडने वाली है, हाय भगवान्,<br>
पण्डित—अब हाय-हाय करने से क्या होगा? अपने कर्मों को रोओ। इसीलिए<br>
कहा करता था कि सब घडी बराबर नहीं जाती, न जाने कब क्या हो जाए। अब आयी<br>
समझ में  मेरी बात, देखो, और कुछ तो न ले गया?<br>
पडोसी  लालटेन लिए आ पहुंचे। घर में कोना –कोना देखा। करियां<br>
देखीं, छत  पर चढकर देखा, अगवाडे-पिछवाडे देखा, शौच गृह में झाका, कहीं चोर<br>
का पता न था।<br>
एक  पडोसी—किसी जानकार आदमी का काम है।<br>
दूसरा  पडोसी—बिना घर के भेदिये के कभी चोरी नहीं  होती। और कुछ तो नहीं ले गया?<br>
माया—और तो कुड नहीं गया। बरतन सब पडे हुए हैं। सन्दूक भी बन्द पडे<br>
है। निगोडे को ले ही जाना था तो मेरी चीजें ले जाता । परायी चीज ठहरी।<br>
भगवान्  उन्हें कौन मुंह दिखाऊगी।<br>
पण्डित—अब गहने का मजा मिल गया न?<br>
माया—हाय, भगवान्, यह अपजस बदा था।<br>
पण्डित—कितना समझा के हार गया, तुम न मानीं, न मानीं। बात की बात में  ६००रू० निकल गए, अब देखूं भगवान कैसे लाज रखते हैं।<br>
माया—अभागे मेरे घर का एक-एक तिनका चुन ले जाते तो मुझे इतना दु:ख  न होता। अभी बेचारी ने नया ही बनावाया था।<br>
पण्डित—खूब मालूम है, २० तोले का था?<br>
माया—२० ही तोले को तो कहती थी?<br>
पण्डित—बधिया बैठ गई और क्या?<br>
माया—कह दूंगी घर में चोरी हो गयी। क्या लेगी? अब उनके लिए कोई  चोरी थोडे ही करने जायेगा।<br>
पण्डित  तुम्हारे घर से चीज गयी, तुम्हें देनी पडेगी। उन्हे इससे<br>
क्या प्रयोजन कि चोर ले  गया या तुमने उठाकर रख लिया। पतिययेगी ही नही।<br>
माया  –तो इतने रूपये कहां से आयेगे?<br>
पण्डित—कहीं न कहीं से तो आयेंगे ही,नहीं तो लाज कैसे रहेगी: मगर की  तुमने बडी भूल ।<br>
माया—भगवान् से मंगनी की चीज भी न देखी गयी। मुझे काल ने घेरा था,<br>
नहीं तो इस घडी भर गले में डाल लेने से ऐसा कौन-सा बडा सुख मिल गया? मै<br>
हूं ही  अभागिनी।<br>
पण्डित—अब पछताने और अपने को कोसने से क्या फायदा? चुप हो के बैठो,<br>
पडोसिन से कह देना, घबराओं नहीं, तुम्हारी चीज जब तक लौटा न देंगें, तब तक<br>
हमें  चैन न आयेगा।</p>
<p>2</p>
<p>पण्डित बालकराम<br>
को अब नित्य  ही चिंता रहने लगी कि किसी तरह  हार बने।  यों अगर टाट उलट<br>
देते तो कोई बात न थी । पडोसिन को सन्तोष ही करना पडता, ब्राह्मण  से डाडं<br>
कौन लेता , किन्तु पण्डित जी ब्राह्मणत्व के गौरव को इतने सस्ते दामों न<br>
बेचना चाहते थे। आलस्य छोडंकर धनोपार्जन में दत्तचित्त हो गये।<br>
छ: महीने तक उन्होने  दिन को   दिन और रात को रात नहीं जाना। दोपहर<br>
को सोना छोड  दिया, रात को भी बहुत देर तक जागते। पहले केवल  एक पाठशाला<br>
में पढाया करते थे। इसके सिवा वह ब्राह्मण के लिए खुले हुए एक सौ एक<br>
व्यवसायों में सभी को निंदनिय समझते थे। अब पाठशाला  से आकर संध्या एक जगह<br>
‘भगवत्’ की कथा कहने जाते वहां से लौट कर ११-१२ बजे रात तक जन्म<br>
कुंडलियां, वर्ष-फल आदि बनाया करते। प्रात:काल मन्दिर में  ‘दुर्गा जी का<br>
पाठ करते ।  माया पण्डित जी का अध्यवसाय देखकर कभी-कभी पछताती कि  कहां से<br>
मैने   यह विपत्ति सिर पर  लीं कहीं बीमार  पड जायें तो लेने के देने पडे।<br>
उनका शरीर क्षीण होते देखकर उसे अब यह चिनता  व्यथित  करने जगी। यहां तक कि<br>
पांच महीने  गुजर गये।<br>
एक  दिन संध्या समय वह दिया-बत्ति करने जा रही थी कि पण्डित जी<br>
आये, जेब से पुडिया  निकाल कर उसके सामने फेंक दी और बोले—लो, आज तुम्हारे<br>
ऋण से मुक्त  हो गया।<br>
माया  ने पुडिया खोली तो उसमें सोने का हार था, उसकी चमक-दमक, उसकी<br>
सुन्दर बनावट देखकर  उसके अन्त:स्थल में गुदगदी –सी होने लगी । मुख पर<br>
आन्नद  की आभा दौड गई। उसने कातर नेत्रों से देखकर पूछा—खुश  हो कर दे रहे<br>
हो या नाराज होकर1.<br>
पण्डित—इससे क्या मतलब? ऋण तो चुकाना ही पडेगा, चाहे खुशी  हो या नाखुशी।<br>
माया—यह ऋण नहीं है।<br>
पण्डित—और क्या है, बदला सही।<br>
माया—बदला भी नहीं है।<br>
पण्डित  फिर क्या है।<br>
माया—तुम्हारी ..निशानी?<br>
पण्डित—तो क्या ऋण के लिए कोई दूसरा हार बनवाना पडेगा?<br>
माया—नहीं-नहीं, वह हार चारी नहीं गया था। मैनें झूठ-मूठ शोर मचाया  था।<br>
पण्डित—सच?<br>
माया—हां, सच कहती हूं।<br>
पण्डित—मेरी कसम?<br>
माया—तुम्हारे चरण छूकर कहती हूं।<br>
पण्डित—तो तमने मुझसे  कौशल  किया था?<br>
माया-हां?<br>
पण्डित—तुम्हे मालूम है, तुम्हारे कौशल का मुझे क्या मूल्य देना पडा।<br>
माया—क्या ६०० रु० से ऊपर?<br>
पण्डित—बहुत ऊपर? इसके लिए मुझे अपने आत्मस्वातंत्रय को बलिदान करना  पडा।</p>


        </main>
    </body>
</html>
