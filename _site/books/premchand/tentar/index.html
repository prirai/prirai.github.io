<!doctype html>
<html lang="en">
    <head>
        <meta charset="utf-8">
        <meta http-equiv="X-UA-Compatible" content="IE=edge">
        <meta name="viewport" content="width=device-width, initial-scale=1.0">
        <title>तेंतर</title>
        <meta name="description" content="The Tux minded Bookshelf">
        <link rel="canonical" href="/books/premchand/tentar/"/>
        <link rel="stylesheet" href="/assets/style/normalize.css">
        <link rel="stylesheet" href="/assets/style/typebase.css">
        <link rel="stylesheet" href="/assets/style/style.css">
        <link rel="stylesheet" href="/assets/style/fonts.css">
        <link rel="stylesheet" href="/assets/style/prism-okadia.css">
        <link rel="stylesheet" href="/icons/line-awesome/css/line-awesome.css">
        <meta name="robots" content="index, follow"/>
        <meta property="og:title" content="तेंतर"/>
        <meta property="og:description" content=""/>
        <meta property="og:type" content="article"/>
    </head>
    <body>
        <main  class="tmpl-home" >
            
<h1>तेंतर</h1>
<hr>

<p>आखिर वही हुआ जिसकी<br>
आंशका थी; जिसकी चिंता में घर के सभी लोग और विषेशत: प्रसूता पड़ी हुई  थी।<br>
तीनो पुत्रो के पश्चात् कन्या का जन्म हुआ। माता सौर में सूख गयी, पिता<br>
बाहर  आंगन में सूख गये, और  की वृद्ध माता सौर  द्वार पर सूख गयी। अनर्थ,<br>
महाअनर्थ भगवान् ही कुशल करें तो हो? यह पुत्री नहीं  राक्षसी है। इस<br>
अभागिनी को इसी घर में जाना था! आना था तो कुछ दिन पहले  क्यों न आयी।<br>
भगवान् सातवें शत्रु के घर भी तेंतर का जन्म न दें।<br>
पिता का  नाम था पंड़ित दामोदरदत्त। शिक्षित आदमी थे। शिक्षा-विभाग<br>
ही में नौकर भी थे; मगर इस संस्कार को कैसे मिटा देते, जो परम्परा से हृदय<br>
में  जमा हुआ था, कि तीसरे बेटे की पीठ पर होने वाली कन्या अभागिनी होती<br>
है, या पिता को  लेती है या पिता को, या अपने कों। उनकी वृद्धा माता लगी<br>
नवजात कन्या को पानी पी-पी  कर कोसने, कलमुंही है, कलमुही! न जाने क्या<br>
करने आयी हैं  यहां। किसी बांझ के घर जाती तो उसके दिन फिर जाते!<br>
दामोदरदत्त  दिल में तो घबराये हुए थे, पर माता को समझाने<br>
लगे—अम्मा  तेंतर-बेंतर कुछ नहीं, भगवान् की इच्छा होती है, वही होता है।<br>
ईश्वर चाहेंगे तो सब  कुशल ही होगा; गानेवालियों को बुला लो, नहीं लोग<br>
कहेंगे, तीन बेटे हुए तो कैसे फूली फिरती थीं, एक बेटी हो गयी तो घर में<br>
कुहराम मच  गया।<br>
माता—अरे बेटा, तुम क्या जानो इन बातों को, मेरे सिर तो बीत चुकी<br>
हैं, प्राण नहीं में समाया हुआ हैं तेंतर ही के जन्म से तुम्हारे दादा का<br>
देहांत  हुआ। तभी से तेंतर का नाम सुनते ही मेरा कलेजा कांप उठता है।<br>
दामोदर—इस कष्ट के निवारण का भी कोई उपाय होगा?<br>
माता—उपाय बताने को तो बहुत हैं, पंडित जी से पूछो तो कोई-न-कोई<br>
उपाय  बता देंगे; पर इससे कुछ होता नहीं। मैंने  कौन-से अनुष्ठान नहीं<br>
किये, पर पंडित जी की तो मुट्ठियां गरम हुईं, यहां जो सिर पर  पड़ना था, वह<br>
पड़ ही गया। अब टके के पंडित रह गये हैं, जजमान मरे या जिये उनकी बला  से,<br>
उनकी दक्षिणा मिलनी चाहिए। (धीरे से) लकड़ी दुबली-पतली भी नहीं है। तीनों<br>
लकड़ों  से हृष्ट-पुष्ट है। बड़ी-बड़ी आंखे है, पतले-पतले लाल-लाल ओंठ हैं,<br>
जैसे गुलाब की  पत्ती। गोरा-चिट्टा रंग हैं, लम्बी-सी नाक। कलमुही नहलाते<br>
समय रोयी भी नहीं,  टुकुरटुकुर ताकती रही, यह सब लच्छन कुछ अच्छे थोड़े ही<br>
है।<br>
दामोदरदत्त  के तीनों लड़के सांवले थे, कुछ विशेष रूपवान भी न थे।<br>
लड़की के रूप का बखान सुनकर  उनका चित्त कुछ प्रसन्न हुआ। बोले—अम्मा जी,<br>
तुम भगवान् का नाम  लेकर गानेवालियों को बुला भेजों, गाना-बजाना होने दो।<br>
भाग्य में जो कुछ हैं, वह तो  होगा ही।<br>
माता-जी तो  हुलसता नहीं, करूं क्या?<br>
दामोदर—गाना न होने से कष्ट का निवारण तो होगा नहीं, कि हो जाएगा?  अगर इतने सस्ते जान छूटे तो न कराओ गान।<br>
माता—बुलाये लेती हूं बेटा, जो कुछ होना था वह तो हो गया। इतने में<br>
दाई ने सौर में से पुकार कर कहा—बहूजी कहती हैं गानावाना  कराने का काम<br>
नहीं है।<br>
माता—भला उनसे कहो चुप बैठी रहे, बाहर निकलकर मनमानी करेंगी, बारह<br>
ही दिन हैं बहुत दिन नहीं है; बहुत इतराती फिरती थी—यह न करूंगी, वह न<br>
करूंगी, देवी क्या हैं, मरदों की बातें  सुनकर वही रट लगाने लगी थीं, तो अब<br>
चुपके से बैठती क्यो नहीं। मैं तो तेंतर को  अशुभ नहीं मानतीं, और सब<br>
बातों में मेमों की बराबरी करती हैं तो इस बात में भी  करे।<br>
यह कहकर  माता जी ने नाइन को भेजा कि जाकर गानेवालियों को बुला ला, पड़ोस में भी कहती जाना।<br>
सवेरा होते  ही बड़ा लड़का सो कर उठा और आंखे मलता हुआ जाकर दादी से पूछने लगा—बड़ी अम्मा, कल अम्मा को क्या हुआ?<br>
माता—लड़की तो हुई है।<br>
बालक खुशी  से उछलकर बोला—ओ-हो-हो पैजनियां पहन-पहन कर छुन-छुन  चलेगी, जरा मुझे दिखा दो दादी जी?<br>
माता—अरे क्या सौर में जायगा, पागल हो गया है क्या?<br>
लड़के की उत्सुकता न मानीं। सौर के  द्वार पर जाकर खड़ा हो गया और बोला—अम्मा जरा बच्ची को मुझे  दिखा दो।<br>
दाई ने कहा—बच्ची अभी सोती है।<br>
बालक—जरा दिखा दो, गोद में लेकर।<br>
दाई ने  कन्या उसे दिखा दी तो वहां से दौड़ता हुआ अपने छोटे भाइयें के पास पहुंचा और  उन्हें जगा-जगा कर खुशखबरी सुनायी।<br>
एक बोला—नन्हीं-सी होगी।<br>
बड़ा—बिलकुल नन्हीं सी! जैसी बड़ी गुड़िया! ऐसी गोरी है कि क्या किसी साहब की लड़की होगी। यह लड़की मैं  लूंगा।<br>
सबसे छोटा  बोला—अमको बी दिका दो।<br>
तीनों  मिलकर लड़की को देखने आये और वहां से बगलें बजाते उछलते-कूदते बाहर आये।<br>
बड़ा—देखा कैसी है!<br>
मंझला—कैसे आंखें बंद किये पड़ी थी।<br>
छोटा—हमें हमें तो देना।<br>
बड़ा—खूब द्वार पर बारात आयेगी, हाथी, घोड़े, बाजे आतशबाजी। मंझला<br>
और छोटा ऐसे मग्न हो रहे थे मानो वह मनोहर दृश्य आंखो के सामने है, उनके<br>
सरल नेत्र  मनोल्लास से चमक रहे थे।<br>
मंझला बोला—फुलवारियां भी होंगी।<br>
छोटा—अम बी पूल लेंगे!</p>
<p>2</p>
<p>छट्ठी भी हुई,<br>
बरही भी हुई, गाना-बजाना,  खाना-पिलाना-देना-दिलाना सब-कुछ हुआ; पर रस्म<br>
पूरी करने के लिए,  दिल से नहीं, खुशी से नहीं। लड़की दिन-दिन दुर्बल और<br>
अस्वस्थ होती जाती थी। मां  उसे दोनों वक्त अफीम खिला देती और बालिका दिन<br>
और रात को नशे में बेहोश पड़ी रहती।  जरा भी नशा उतरता तो भूख से विकल होकर<br>
रोने लगती! मां  कुछ ऊपरी दूध पिलाकर अफीम खिला देती। आश्चर्य की बात तो<br>
यह थी कि अब की उसकी छाती  में दूध नहीं उतरा। यों भी उसे दूध दे से उतरता<br>
था; पर  लड़कों की बेर उसे नाना प्रकार की दूधवर्द्धक औषधियां खिलायी जाती,<br>
बार-बार शिशु  को छाती से लगाया जाता, यहां तक कि दूध उतर ही आता था; पर<br>
अब की यह आयोजनाएं न की गयीं। फूल-सी बच्ची कुम्हलाती  जाती थी। मां तो कभी<br>
उसकी ओर ताकती भी न थी। हां, नाइन कभी चुटकियां बजाकर  चुमकारती तो शिशु<br>
के मुख पर ऐसी दयनीय, ऐसी करूण बेदना अंकित दिखायी देती कि वह  आंखें<br>
पोंछती हुई चली जाती थी। बहु से कुछ कहने-सुनने का साहस न पड़ता। बड़ा<br>
लड़का  सिद्धु बार-बार कहता—अम्मा, बच्ची को दो तो बाहर से खेला  लाऊं। पर<br>
मां उसे झिड़क देती थी।<br>
तीन-चार  महीने हो गये। दामोदरदत्त रात को पानी पीने उठे तो देखा<br>
कि बालिका जाग रही है।  सामने ताख पर मीठे तेल का दीपक जल रहा था, लड़की<br>
टकटकी बांधे उसी दीपक की ओर देखती  थी, और अपना अंगूठा चूसने में मग्न थी।<br>
चुभ-चुभ की आवाज आ रही थी। उसका मुख  मुरझाया हुआ था, पर वह न रोती थी न<br>
हाथ-पैर फेंकती थी, बस अंगूठा पीने में ऐसी  मग्न थी मानों उसमें सुधा-रस<br>
भरा हुआ है। वह माता के स्तनों की ओर मुंह भी नहीं  फेरती थी, मानो उसका उन<br>
पर कोई अधिकार है नहीं, उसके लिए वहां कोई आशा नहीं। बाबू  साहब को उस पर<br>
दया आयी। इस बेचारी का मेरे घर जन्म लेने में क्या दोष है? मुझ पर  या इसकी<br>
माता पर कुछ भी पड़े, उसमें इसका क्या अपराध है? हम कितनी निर्दयता कर रहे<br>
हैं कि कुछ कल्पित अनिष्ट के कारण इसका इतना तिरस्कार कर रहे है। मानों<br>
कि कुछ  अमंगल हो भी जाय तो क्या उसके भय से इसके प्राण ले लिये जायेंगे।<br>
अगर अपराधी है तो  मेरा प्रारब्ध है। इस नन्हें-से बच्चे के प्रति हमारी<br>
कठोरता क्या ईश्वर को अच्छी  लगती होगी? उन्होनें उसे गोद में उठा लिया और<br>
उसका मुख चूमने लगे। लड़की को  कदाचित् पहली बार सच्चे स्नेह का ज्ञान हुआ।<br>
वह हाथ-पैर उछाल कर ‘गूं-गूं’ करने लगी और दीपक की ओर हाथ  फैलाने लगी।<br>
उसे जीवन-ज्योति-सी मिल गयी।<br>
प्रात:काल  दामोदरदत्त ने लड़की को गोद में उठा लिया और बाहर लाये।<br>
स्त्री ने बार-बार कहा—उसे पड़ी रहने दो। ऐसी कौन-सी बड़ी सुन्दर है,<br>
अभागिन रात-दिन  तो प्राण खाती रहती हैं, मर भी नहीं जाती कि जान छूट जाय;<br>
किंतु दामोदरदत्त ने न माना। उसे बाहर लाये और अपने बच्चों  के साथ बैठकर<br>
खेलाने लगे। उनके मकान के सामने थोड़ी-सी जमीन पड़ी हुई थी। पड़ोस के  किसी<br>
आदमी की एकबकरी उसमें आकर चरा करती थी। इस समय भी वह चर रही थी। बाबू साहब<br>
ने  बड़े लड़के से कहा—सिद्धू जरा उस बकरी को पकड़ो, तो इसे  दूध पिलायें,<br>
शायद भूखी है बेचारी! देखो, तुम्हारी नन्हीं-सी  बहन है न? इसे रोज हवा<br>
में खेलाया करो।<br>
सिद्धु को  दिल्लगी हाथ आयी। उसका छोटा भाई भी दौड़ा। दोनो ने घेर<br>
कर बकरी को पकड़ा और उसका  कान पकड़े हुए सामने लाये। पिता ने शिशु का मुंह<br>
बकरी थन में लगा दिया। लड़की  चुबलाने लगी और एक क्षण में दूध की धार उसके<br>
मुंह में जाने लगी, मानो टिमटिमाते  दीपक में तेल पड़ जाये। लड़की का मुंह<br>
खिल उठा। आज शायद पहली बार उसकी क्षुधा  तृप्त हुई थी। वह पिता की गोद में<br>
हुमक-हुमक कर खेलने लगी। लड़कों ने भी उसे खूब  नचाया-कुदाया।<br>
उस दिन से  सिद्धु को मनोंरजन का एक नया विषय मिल गया। बालकों को<br>
बच्चों से बहुत प्रेम होता  है। अगर किसी घोंसनले में चिड़िया का बच्चा देख<br>
पायं तो बार-बार वहां जायेंगे।  देखेंगें कि माता बच्चे को कैसे दाना<br>
चुगाती है। बच्चा कैसे चोंच खोलता हैं। कैसे  दाना लेते समय परों को<br>
फड़फड़ाकर कर चें-चें करता है। आपस में बड़े गम्भीर भाव से  उसकी चरचा<br>
करेंगे, उपने अन्य  साथियों को  ले जाकर उसे दिखायेंगे। सिद्धू ताक में लगा<br>
देता, कभी दिन में दो-दो तीन-तीन बा  पिलाता। बकरी को भूसी चोकर खिलाकार<br>
ऐसा परचा लिया कि वह स्वयं चोकर के लोभ से चली  आती और दूध देकर चली जाती।<br>
इस भांति कोई एक महीना गुजर गया, लड़की हृष्ट-पुष्ट हो  गयी, मुख पुष्प के<br>
समान विकसित हो गया। आंखें जग उठीं, शिशुकाल की सरल आभा मन को  हरने लगी।<br>
माता उसको  देख-देख कर चकित होती थी। किसी से कुछ कह तो न सकती; पर<br>
दिल में आशंका होती थी कि अब वह मरने की नहीं, हमीं लोगों के सिर जायेगी।<br>
कदाचित्  ईश्वर इसकी रक्षा कर रहे हैं, जभी तो दिन-दिन निखरती आती है,<br>
नहीं, अब तक ईश्वर के  घर पहुंच गयी होती।</p>
<p>3</p>
<p>मगर दादी माता<br>
से कहीं जयादा चिंतित थी। उसे भ्रम होने  लगा कि वह बच्चे को खूब दूध पिला<br>
रही हैं, सांप को पाल रही है। शिशु की ओर आंख  उठाकर भी न देखती। यहां तक<br>
कि एक दिन कह बैठी—लड़की का बड़ा छोह करती हो?  हां भाई, मां हो कि नहीं,<br>
तुम न छोह करोगी, तो करेगा कौन?<br>
‘अम्मा जी, ईश्वर जानते हैं जो मैं इसे दूध पिलाती होऊं?’<br>
‘अरे तो मैं मना थोड़े ही करती हूं, मुझे क्या गरज पड़ी है कि  मुफ्त में अपने ऊपर पाप लूं, कुछ मेरे सिर तो जायेगी नहीं।’<br>
‘अब आपको विश्वास ही न आये तो क्या करें?’<br>
‘मुझे पागल समझती हो, वह हवा पी-पी कर ऐसी हो रही है?’<br>
‘भगवान् जाने अम्मा, मुझे तो अचरज होता है।’<br>
बहू ने बहुत निर्दोषिता जतायी; किंतु वृद्धा सास को विश्वास न आया।<br>
उसने समझा, वह मेरी शंका  को निर्मूल समझती है, मानों मुझे इस बच्ची से<br>
कोई बैर है। उसके मन में यह भाव  अंकुरित होने लगा कि इसे कुछ हो जोये तब<br>
यह समझे कि मैं झूठ नहीं कहती थी। वह जिन  प्राणियों को अपने प्राणों से भी<br>
अधिक समझती थीं। उन्हीं लोगों की अमंगल कामना  करने लगी, केवल इसलिए कि<br>
मेरी शंकाएं सत्य हा जायं। वह यह तो नहीं चाहती थी कि कोई  मर जाय; पर इतना<br>
अवश्य चाहती थी कि किसी के  बहाने से मैं चेता दूं कि देखा,  तुमने  मेरा<br>
कहा न माना, यह उसी का फल है। उधर सास की ओर से ज्यो-ज्यों यह द्वेष-भाव<br>
प्रकट होता था, बहू का कन्या के प्रति स्नेह बढ़ता था। ईश्वर से मनाती रहती<br>
थी कि  किसी भांति एक साल कुशल से कट जाता तो इनसे पूछती। कुछ लड़की का<br>
भोला-भाला चेहरा,  कुछ अपने पति का प्रेम-वात्सल्य देखकर भी उसे प्रोत्साहन<br>
मिलता था। विचित्र दशा हो  रही थी, न दिल खोलकर प्यार ही कर सकती थी, न<br>
सम्पूर्ण रीति से निर्दय होते ही बनता  था। न हंसते बनता था न रोते।<br>
इस भांति दो महीने और गुजर गये और  कोई अनिष्ट न हुआ। तब तो वृद्धा<br>
सासव के पेट में चूहें दौड़ने लगे। बहू को दो-चार  दिन ज्वर भी नहीं जाता<br>
कि मेरी शंका की मर्यादा रह जाये। पुत्र भी किसी दिन  पैरगाड़ी पर से नहीं<br>
गिर पड़ता, न बहू के मैके ही से किसी के स्वर्गवास की सुनावनी  आती है। एक<br>
दिन दामोदरदत्त ने खुले तौर पर कह भी दिया कि अम्मा, यह सब ढकोसला है,<br>
तेंतेर लड़कियां क्या दुनिया में होती ही नहीं, तो सब के सब मां-बाप मर ही<br>
जाते  है? अंत में उसने अपनी शंकाओं को यथार्थ सिद्ध करने की एक तरकीब सोच<br>
निकाली।  एक दिन दामोदरदत्त स्कूल से आये तो देखा कि  अम्मा जी खाट पर अचेत<br>
पड़ी हुई हैं, स्त्री अंगीठी में आग रखे उनकी छाती सेंक रही  हैं और कोठरी<br>
के द्वार और खिड़कियां बंद है। घबरा कर कहा—अम्मा जी, क्या दशा है?<br>
स्त्री—दोपहर ही से कलेजे में एक शूल उठ रहा है, बेचारी बहुत तड़फ  रही है।<br>
दामोदर—मैं जाकर डॉक्टर साहब को  बुला लाऊं न.? देर करने से शायद रोग बढ़ जाय। अम्मा जी, अम्मा जी कैसी तबियत है?<br>
माता ने  आंखे खोलीं और कराहते हुए  बोली—बेटा तुम आ गये?<br>
अब न बचूंगी, हाय भगवान्, अब न बचूंगी। जैसे कोई कलेजे  में बरछी<br>
चुभा रहा हो। ऐसी पीड़ा कभी न हुई थी। इतनी उम्र बीत गयी, ऐसी पीड़ा कभी  न<br>
हुई।<br>
स्त्री—वह कलमुही छोकरी न जाने किस मनहूस घड़ी में पैदा हुई।<br>
सास—बेटा, सब भगवान करते है, यह बेचारी क्या जाने! देखो मैं मर<br>
जाऊं तो उसे कश्ट मत देना। अच्छा हुआ मेरे सिर  आयीं किसी कके सिर तो जाती<br>
ही, मेरे ही सिर सही। हाय भगवान, अब न बचूंगी।<br>
दामोदर—जाकर डॉक्टर बुला लाऊं? अभ्भी लौटा आता हूं।<br>
माता जी को केवल अपनी बात की मर्यादा  निभानी थी, रूपये न खच्र<br>
कराने थे, बोली—नहीं बेटा, डॉक्टर के पास  जाकर क्या करोगे? अरे, वह कोई<br>
ईश्वर है। डॉक्टर के पास जाकर क्या करोगें? अरे, वह  कोई ईश्वर है। डॉक्टर<br>
अमृत पिला देगा, दस-बीस वह भी ले जायेगा! डॉक्टर-वैद्य से कुछ न होगा।<br>
बेटा, तुम कपड़े उतारो, मेरे  पास बैठकर भागवत पढ़ो। अब न बचूंगी। अब न<br>
बचूंगी, हाय राम!<br>
दामोदर—तेंतर बुरी चीज है। मैं समझता था कि ढकोसला है।<br>
स्त्री—इसी से मैं उसे कभी नहीं लगाती थी।<br>
माता—बेटा, बच्चों को आराम से रखना, भगवान तुम लोगों को सुखी रखें।<br>
अच्छा हुआ मेरे ही सिर गयी, तुम लोगों के सामने मेरा परलोक हो जायेगा।<br>
कहीं किसी  दूसरे के सिर जाती तो क्या होता राम! भगवान् ने मेरी विनती सुन<br>
ली। हाय! हाय!!<br>
दामोदरदत्त को निश्चय हो गया कि अब अम्मा  न बचेंगी। बड़ा दु:ख<br>
हुआ। उनके मन की बात होती तो वह मां के बदले तेंतर को न  स्वीकार करते। जिस<br>
जननी ने जन्म दिया, नाना प्रकार के कष्ट झेलकर उनका पालन-पोषण  किया, अकाल<br>
वैधव्य को प्राप्त होकर भी उनकी शिक्षा का प्रबंध किया, उसके सामने एक<br>
दुधमुहीं बच्ची का कया मूल्य था, जिसके हाथ का एक गिलास पानी भी वह न जानते<br>
थे।  शोकातुर हो कपड़े उतारे और मां के सिरहाने बैठकर भागवत की कथा सुनाने<br>
लगे।<br>
रात को बहू भोजन बनाने चली तो सास से  बोली—अम्मा जी, तुम्हारे लिए थोड़ा सा  साबूदाना छोड़ दूं?<br>
माता ने व्यंग्य करके कहा—बेटी, अन्य बिना न मारो, भला साबूदाना<br>
मुझसे खया जायेगा; जाओं, थोड़ी पूरियां छान लो। पड़े-पड़े जो कुछ इच्छा<br>
होगी, खा लूंगी, कचौरियां भी बना लेना। मरती हूं तो भोजन को  तरस-तरस क्यों<br>
मरूं। थोड़ी मलाई भी मंगवा लेना, चौक की हो। फिर थोड़े खाने आऊंगी  बेटी।<br>
थोड़े-से केले मंगवा लेना, कलेजे के दर्द में केले खाने से आराम होता है।<br>
भोजन के  समय पीड़ा शांत हो गयी; लेकिन आध घंटे बाद फिर जोर  से<br>
होने लगी। आधी रात के समय कहीं जाकर उनकी आंख लगी। एक सप्ताह तक उनकी यही<br>
दशा  रही, दिन-भर पड़ी कराहा करतीं बस भोजन के समय जरा वेदना कम हो जाती।<br>
दामोदरदत्त  सिरहाने बैठे पंखा झलते और मात़ृवियोग के आगत शोक से रोते। घर<br>
की महरी ने  मुहल्ले-भर में एक खबर फैला दी; पड़ोसिनें देखने आयीं, तो<br>
सारा इलजाम बालिका के सिर गया।<br>
एक ने कहा—यह तो कहो बड़ी कुशल हुई कि बुढ़िया के सिर गयी; नहीं तो<br>
तेंतर मां-बाप दो में से एक को लेकर तभी शांत होती  है। दैव न करे कि किसी<br>
के घर तेंतर का जन्म हो।<br>
दूसरी बोली—मेरे तो तेंतर का नाम सुनते ही रोयें खड़े हो जाते है। भगवान्  बांझ रखे पर तेंतर का जन्म न दें।<br>
एक सप्ताह  के बाद वृद्धा का कष्ट निवारण हुआ, मरने में कोई कसर न<br>
थी, वह तो कहों पुरूखाओं का  पुण्य-प्रताप था। ब्राह्मणों को गोदान दिया<br>
गया। दुर्गा-पाठ हुआ, तब कहीं जाके  संकट कटा।</p>


        </main>
    </body>
</html>
