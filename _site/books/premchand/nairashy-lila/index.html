<!doctype html>
<html lang="en">
    <head>
        <meta charset="utf-8">
        <meta http-equiv="X-UA-Compatible" content="IE=edge">
        <meta name="viewport" content="width=device-width, initial-scale=1.0">
        <title>नैराश्य लीला</title>
        <meta name="description" content="The Tux minded Bookshelf">
        <link rel="canonical" href="/books/premchand/nairashy-lila/"/>
        <link rel="stylesheet" href="/assets/style/normalize.css">
        <link rel="stylesheet" href="/assets/style/typebase.css">
        <link rel="stylesheet" href="/assets/style/style.css">
        <link rel="stylesheet" href="/assets/style/fonts.css">
        <link rel="stylesheet" href="/assets/style/prism-okadia.css">
        <link rel="stylesheet" href="/icons/line-awesome/css/line-awesome.css">
        <meta name="robots" content="index, follow"/>
        <meta property="og:title" content="नैराश्य लीला"/>
        <meta property="og:description" content=""/>
        <meta property="og:type" content="article"/>
    </head>
    <body>
        <main  class="tmpl-home" >
            
<h1>नैराश्य लीला</h1>
<hr>

<p>पंडित हृदयनाथ<br>
अयोध्या के एक  सम्मानित पुरूष थे। धनवान तो नहीं लेकिन खाने पीने से खुश<br>
थे। कई मकान थे, उन्ही  के किराये पर गुजर होता था। इधर किराये  बढ  गये<br>
थे, उन्होंने अपनी सवारी भी रख ली थी। बहुत विचार शील आदमी थे, अच्छी<br>
शिक्षा  पायी थी। संसार का काफी तरजुरबा था, पर क्रियात्मक शकित् से व्रचित<br>
थे, सब कुछ न  जानते थे। समाज उनकी आंखों में एक भयंकर भूत था जिससे सदैव<br>
डरना चाहिए। उसे जरा भी  रूष्ट किया तो फिर  जाने की खैर नहीं। उनकी<br>
स्त्री जागेश्वरी उनका प्रतिबिम्ब, पति के विचार उसके विचार और पति की<br>
इच्छा उसकी  इच्छा थी, दोनों प्राणियों में कभी मतभेद न होता था। जागेश्चरी<br>
शिव की उपासक थी।  हृदयनाथ वैष्णव थे, दोनो धर्मनिष्ट थे। उससे कहीं अधिक ,<br>
जितने समान्यत: शिक्षित  लोग हुआ करते है। इसका कदाचित् यह कारण था कि एक<br>
कन्या के सिवा उनके और कोई सनतान  न थी। उनका विवाह तेरहवें वर्ष में हो<br>
गया था और माता-पिता की अब यही लालसा थी कि  भगवान इसे पुत्रवती करें तो हम<br>
लोग नवासे के नाम अपना सब-कुछ लिख लिखाकर निश्चित  हो जायें।<br>
किन्तु  विधाता को कुछ और ही मन्जूर था। कैलाश कुमारी का अभी गौना<br>
भी न हुआ था, वह अभी तक  यह भी न जानने पायी थी कि विवाह का आश्य क्या है<br>
कि उसका सोहाग उठ गया। वैधव्य ने  उसके जीवन की अभिलाषाओं का दीपक बुझा<br>
दिया।<br>
माता और पिता विलाप कर रहे थे, घर में कुहराम  मचा हुआ था, पर<br>
कैलाशकुमारी भौंचक्की हो-हो कर सबके मुंह की ओर ताकती थी। उसकी समझ  में यह<br>
न आता था कि ये लोग रोते क्यों हैं। मां बाप की इकलौती बेटी थी। मां-बाप<br>
के  अतिरिक्त वह किसी तीसरे व्यक्ति को उपने लिए  आवश्यक न समझती थी। उसकी<br>
सुख कल्पनाओं में अभी तक पति का प्रवेश न हुआ था। वह  समझती थी, स्त्रीयां<br>
पति के मरने पर इसलिए राती है कि वह उनका और बच्चों का पालन  करता है। मेरे<br>
घर में किस बात  की कमी है?  मुझे इसकी क्या चिन्ता है कि खायेंगे क्या,<br>
पहनेगें क्या? मुढरे जिस चीज की जरूरत  होगी बाबूजी तुरन्त ला देंगे, अम्मा<br>
से जो चीज मागूंगी वह दे देंगी। फिर रोऊं  क्यों?वह अपनी मां को रोते<br>
देखती तो रोती, पती के शोक से नहीं, मां के प्रेम से ।  कभी सोचती, शायद यह<br>
लोग इसलिए रोते हैं कि कहीं मैं कोई ऐसी चीज न मांग बैठूं जिसे  वह दे न<br>
सकें। तो मै ऐसी चीज मांगूगी  ही  क्यो? मै अब भी तो उन से कुछ नहीं<br>
मांगती, वह आप ही मेरे  लिए एक न एक चीज नित्य लाते रहते हैं? क्या मैं  अब<br>
कुछ और हो जाऊगीं? इधर माता का यहा हाल था कि बेटी की सूरत देखते ही आंखों<br>
से  आंसू की झडी लग जाती। बाप की दशा और भी करूणाजनक थी। घर में आना-जाना<br>
छोड दिया।  सिर पर हाथ धरे कमरे में अकेले उदास बैठे रहते। उसे विशेष दु:ख<br>
इस बात का था कि  सहेलियां भी अब उसके साथ खेलने न आती। उसने उनके घर लाने<br>
की माता से आज्ञा मांगी  तो फूट-फूट कर रोने लगीं माता-पिता की यह दशा देखी<br>
तो उसने उनके सामने जाना छोड  दिया, बैठी किस्से कहानियां पढा करती। उसकी<br>
एकांतप्रियता का मां-बाप ने कुछ और ही  अर्थ समझा। लडकी शोक के मारे घुली<br>
जाती है, इस वज्राघात ने उसके हृदय को  टुकडे-टुकडे कर डाला है।<br>
एक  दिन हृदयनाथ ने जागेश्वरी से कहा—जी चाहता है घर छोड कर कहीं  भाग जाऊं। इसका कष्ट अब नहीं देखा जाता।<br>
जागेश्वरी—मेरी तो भगवान से यही प्राथर्ना है कि मुझे संसार से उठा लें।  कहां तक छाती पर पत्थर कीस सिल रखूं।<br>
हृदयनाथ—किसी भातिं इसका मन बहलाना चाहिए, जिसमें शोकमय विचार आने<br>
ही  न पायें। हम लोंगों को दु:खी और रोते देख कर उसका दु:ख और भी दारूण हो<br>
जाता है।<br>
जागेश्वरी—मेरी तो बुद्धि कुछ काम नहीं करती।<br>
हृदयनाथ—हम लोग यों ही मातम करते रहे तो लडंकी की जान पर बन<br>
जायेगी।  अब कभी कभी थिएटर दिखा दिया, कभी घर में गाना-बजाना करा दिया। इन<br>
बातों से उसका  दिल बहलता रहेगा।<br>
जागेशवरी—मै तो उसे देखते ही रो पडती हूं। लेकिन अब जब्त करूंगी<br>
तुम्हारा विचार बहुत अच्छा है। विना दिल बहलाव के उसका शोक न दूर होगा।<br>
हृदयनाथ—मैं भी अब उससे दिल बहलाने वाली बातें किया करूगां। कल एक<br>
सैरबीं लाऊगा, अच्छे-अच्छे दृश्य जमा करूगां। ग्रामोफोन तो अज ही मगवाये<br>
देता हूं।  बस उसे हर वक्त किसी न किसी कात में लगाये रहना चाहिए। एकातंवास<br>
शोक-ज्वाला के लिए  समीर के समान है।<br>
उस  दिन से जागेश्वरी ने कैलाश कुमारी के लिए विनोद और प्रमोद के समान<br>
लमा करनेशुरू  किये। कैलासी मां के पास आती तो उसकी आंखों में आसू की बूंदे<br>
न देखती, होठों पर  हंसी की आभा दिखाई देती। वह मुस्करा कर कहती –बेटी, आज<br>
थिएटर में बहुत  अच्छा तमाशा होने वाला है, चलो देख आयें। कभी गंगा-स्नान<br>
की ठहरती, वहां मां-बेटी  किश्ती पर बैठकर नदी में जल विहार करतीं, कभी<br>
दोनों संध्या-समय पाकै की ओर चली  जातीं। धीरे-धीरे सहेलियां भी आने लगीं।<br>
कभी सब की सब बैठकर ताश खेलतीं। कभी  गाती-बजातीं। पण्डित हृदय नाथ ने  भी<br>
विनोद  की सामग्रियां जुटायीं। कैलासी को देखते ही मग्न होकर बोलते—बेटी<br>
आओ, तुम्हें आज काश्मीर के दृश्य दिखाऊं: कभी ग्रामोफोन  बजाकर उसे सुनाते।<br>
कैलासी इन सैर-सपाटों का खूब आन्नद उठाती। अतने सुख से उसके दिन  कभी न<br>
गुजरे थे।</p>
<p>2</p>
<p>इस भांति<br>
दो वर्ष बीत गये।  कैलासी सैर-तमाशे की इतनी आदि हो गयी कि एक दिन भी थिएटर<br>
न जाती तो बेकल-ससी होने  लगती। मनोरंजन नवीननता का दास है और समानता का<br>
शत्रु। थिएटरों के बाद सिनेमा की  सनक सवार हुई। सिनेमा के बाद मिस्मेरिज्म<br>
और हिपनोटिज्म के तमाशों की सनक सवार  हुई। सिनेमा के बाद मिस्मेरिज्म और<br>
हिप्नोटिज्म के तमाशों की। ग्रामोफोन के नये  रिकार्ड आने लगे। संगीत का<br>
चस्का पड गया। बिरादरी में कहीं उत्सव होता तो मां-बेटी  अवश्स्य जातीं।<br>
कैलासी नित्य इसी नशे में डूबी रहती, चलती तो कुछ गुनगुनती हुई,  किसी से<br>
बाते करती तो वही थिएटर की और सिनेमा की। भौतिक संसार से अब कोई वास्ता न<br>
था, अब उसका निवास कल्पना संसार में था। दूसरे लोक की निवासिन होकर उसे<br>
प्राणियों  से  कोई सहानुभूति न रहीं, किसी के दु:ख पर  जरा दया न आती।<br>
स्वभाव में उच्छृंखलता का विकास हुआ, अपनी सुरूचि पर गर्व करने  लगी।<br>
सहेलियों से  डींगे मारती, यहां के लोग मूर्ख है, यह सिनेमा की कद्र क्या<br>
करेगें। इसकी  कद्र तो पश्चिम के लोग करते है। वहां मनोरंजन की सामाग्रियां<br>
उतनी ही आवश्यक है  जितनी हवा। जभी तो वे उतने प्रसनन-चित्त रहते है, मानो<br>
किसी बात की चिंता ही नहीं।  यहां किसी को इसका रस ही नहीं। जिन्हें<br>
भगवान   ने सामर्थ्य भी दिया है वह भी सरंशाम से मुह ढांक कर पडे रहमे हैं।<br>
सहेलियां कैलासी की यह गर्व-पूर्ण बातें सुनतीं और उसकी और भी प्रशंसा<br>
करतीं। वह  उनका अपमान करने के आवेश में आप ही हास्यास्पद बन जाती थी।<br>
पडोसियों में इन सैर-सपाटों की चर्चा होने लगी। लोक-सम्मति किसी की<br>
रिआयत नहीं करती। किसी ने सिर पर टोपी टेढी रखी और पडोसियों की आंखों में<br>
खुबा कोई  जरा अकड कर चला और पडोसियों ने अवाजें कसीं। विधवा के लिए<br>
पूजा-पाठ है, तीर्थ-व्रत  है, मोटा खाना पहनना है, उसे विनोदऔर विलास, राग<br>
और रंग की क्या जरूरत? विधाता ने  उसके द्वार बंद रि दिये है। लडकी प्यारी<br>
सही, लेकिन शर्म और हया भी कोई चीज होती  है। जब मां-बाप ही उसे सिर चढाये<br>
हुए है तो उसका क्या दोष? मगर एक  दिन आंखे खुलेगी अवश्य।महिलाएं कहतीं,<br>
बाप तो  मर्द है, लेकिन मां कैसी है। उसको जरा भी विचार नहीं कि दुनियां<br>
क्या कहेगी। कुछ  उन्हीं की एक दुलारी बेटी थोडे ही है, इस भांतिमन बढाना<br>
अच्छा नहीं।<br>
कुद दिनों तक तो यह खिचडी आपस में पकती रही। अंत को एक दिन कई<br>
महिलाओं ने जागेश्वरी के घर पदार्पण किया। जागेश्वरी ने उनका बडा<br>
आदर-सत्कार किया।  कुछ देर तक इधर-उधर की बातें करने के बाद एक महिला<br>
बोली—महिलाएं रहस्य की बातें करने में बहुत अभ्यस्त होती है—बहन, तुम्हीं<br>
मजे में हो कि हंसी-खुसी में दिन काट देती हो।  हमुं तो दिन पहाड हो जाता<br>
है। न कोई काम न धंधा, कोई कहां तक बातें करें?<br>
दूसरी देवी ने आंखें मटकाते हुए कहा—अरे,  तो यह तो बदे की बात है।<br>
सभी के दिन हंसी-खुंशी से कटें तो रोये कौन। यहां तो सुबह  से शाम तक<br>
चक्की-चूल्हे से छुट्टी नहीं मिलती: किसी बच्चे को दस्त आ रहें तो किसी  को<br>
ज्वर चढा हुआ है: कोई मिठाइयों की रट कहा है: तो कोई पैसो के लिए महानामथ<br>
मचाये  हुए है। दिन भर हाय-हाय करते बीत जाता है। सारे दिन कठपुतलियों की<br>
भांति नाचती  रहती हूं।<br>
तीसरी रमणी ने इस कथन का रहस्यमय भाव से विरोध किया—बदे की बात नहीं,<br>
वैसा दिल चाहिए। तुम्हें तो कोई राजसिंहासन  पर बिठा दे तब भी तस्कीन न<br>
होगी। तब और भी हाय-हाय करोगी।<br>
इस पर एक वृद्धा ने कहा—नौज ऐसा दिल: यह भी कोई दिल  है कि घर में<br>
चाहे आग लग जाय, दुनिया में कितना ही उपहास हो रहा हो, लेकिन आदमी  अपने<br>
राग-रंग में मस्त रह। वह दिल है कि पत्थर : हम गृहिणी कहलाती है, हमारा काम<br>
है अपनी गृहस्थी में रत रहना। आमोद-प्रमोद में दिन काटना हमारा काम नहीं।</p>
<p>और महिलाओं ने इन निर्दय व्यंग्य पर लज्जित हो कर सिर झुका लिया।  वे<br>
जागेश्वरी की चटुकियां लेना चाहती थीं। उसके साथ बिल्ली और चूहे की<br>
निर्दयी  क्रीडा करना चाहती थीं। आहत को तडपाना उनका उद्देश्य था। इस खुली<br>
हुई चोट ने उनके  पर-पीडन प्रेम के लिए कोई गुंजाइश न छोडी: किंतु<br>
जागेश्वरी को ताडना मिल गयी।  स्त्रियों के विदा होने के बाद उसने जाकर पति<br>
से यह सारी कथा सुनायी। हृदयनाथ उन  पुरूषों में न थे जो प्रत्येक अवसर पर<br>
अपनी आत्मिक स्वाधीनता का स्वांग भरते है,  हठधर्मी को आत्म-स्वातन्त्रय<br>
के नाम से छिपाते है। वह सचिन्त भाव से बोले---तो अब  क्या होगा?<br>
जागेश्वरी—तुम्हीं कोई उपाय सोचो।<br>
हृदयनाथ—पडोसियों ने जो आक्षेप  किया है वह सवर्था उचित है।<br>
कैलाशकुमारी के  स्वभाव में मुझें एक सविचित्र अन्तर दिखाई दे रहा है। मुझे<br>
स्वंम ज्ञात हो रहा है  कि उसके मन बहलाव के लिए हम लोंगों ने जो उपाय<br>
निकाला है वह मुनासिब नहीं है। उनका  यह कथन सत्य है कि विधवाओं के लिए<br>
आमोद-प्रामोद वर्जित है। अब हमें यह परिपाटी  छोडनी पडेगी।<br>
जागेश्वरी—लेकिन कैलासी तो अन  खेल-तमाशों के बिना एक दिन भी नहीं रह सकती।<br>
हृदयनाथ—उसकी मनोवृत्तियों को बदलना  पडेगा।</p>
<p>3</p>
<p>शनै:शैने यह<br>
विलोसोल्माद  शांत होने लगा। वासना का तिरस्कार किया जाने लगा। पंडित जी<br>
संध्या समय ग्रमोफोन न  बजाकर कोई धर्म-ग्रंथ सुनते। स्वाध्याय, संसम<br>
उपासना में मां-बेटी रत रहने लगीं।  कैलासी को गुरू जी ने दीक्षा दी,<br>
मुहल्ले और बिरादरी की स्त्रियां आयीं, उत्सव  मनाया गया।<br>
मां-बेटी अब किश्ती पर सैर करने के लिए गंगा न जातीं, बल्कि स्नान<br>
करने के लिए। मंदिरो में नित्य जातीं। दोनां एकादशी का निर्जल  व्रम रखने<br>
लगीं। कैलासी को गुरूजी नित्य संध्या-समय धर्मोपदेश करते। कुछ दिनों तक  तो<br>
कैलासी को यह विचार-परिर्वतन बहुत कष्टजनक मालूम हुआ, पर धर्मनिष्ठा<br>
नारियों का  स्वाभाविक गुण है, थोडे ही दिनो में उसे धर्म से रूची हो गयी।<br>
अब उसे अपनी अवस्था  का ज्ञान होने लगा था। विषय-वासना से चित्त आप ही आप<br>
खिंचने लगा। पति का यथार्थ  आशय समझ में आने लगा था। पति  ही स्त्री का<br>
सच्चा पथ प्रदर्शक और सच्चा सहायक है। पतिविहीन होना किसी घोर पाप का<br>
प्रायश्चित  है। मैने पूर्व-जन्म में कोई अकर्म किया होगा। पतिदेव जीवित<br>
होते तो मै फिर माया  में फंस जाती। प्रायश्चित कर अवसर कहां मिलता। गुरूजी<br>
का वचन सत्य है कि परमात्मा  ने तुम्हें पूर्व कर्मों के प्रायश्चित का<br>
अवसर दिया है। वैधव्य यातना नहीं है,  जीवोद्धर का साधन है। मेरा उद्धार<br>
त्याग, विराग, भक्ति और उपासना से होगा।<br>
कुछ दिनों के बाद उसकी धार्मिक वृत्ति इतनी प्रबल हो गयी, कि अन्य<br>
प्राणियों से वह पृथक् रहने लगी। किसी को न छूती, महरियों से दूर रहती,<br>
सहेलियों  से गले तक न मिलती, दिन में दो-दो तीन-तीन बार स्नान करती, हमेशा<br>
कोई न कोई  धर्म-ग्रन्थ पढा करती। साधु –महात्माओं के सेवा-सत्कार  में<br>
उसे आत्मिक सुख प्राप्त होता। जहां किसी   महात्मा के आने की खबर पाती,<br>
उनके दर्शनों के लिए कवकल हो जाती। उनकी  अमृतवाणी सुनने से जी न भरता। मन<br>
संसार से विरक्त होने लगा। तल्लीनता की अवस्था  प्राप्त हो गयी। घंटो ध्यान<br>
और चिंतन में मग्न रहती। समाजिक बंधनो से घृण हो गयी।  घंटो ध्यान और<br>
चिंतन में मग्न रहती। हृदय स्वाधिनता के लिए लालायित हो गया: यहां  तक कि<br>
तीन ही बरसों में उसने संन्यास ग्रहण करने का निश्चय कर लिया।<br>
मां-बाप को यह समाचार ज्ञात हुआ ता होश उड गये। मां बोली—बेटी, अभी तुम्हारी उम्र ही क्या है कि तुम ऐसी बातें सोचती  हो।<br>
कैलाशकुमारी—माया-मोह से जितनी जल्द  निवृत्ति हो जाय उतना ही अच्छा।<br>
हृदयनाथ—क्या अपने घर मे रहकर  माया-मोह से मुक्त नहीं हो सकती हो? माया-मोह का स्थान मन है, घर नहीं।<br>
जागेश्वरी—कितनी बदनामी होगी।<br>
कैलाशकुमारी—अपने को भगवान् के चरणों पर  अर्पण कर चुकी तो बदनामी क्या चिंता?<br>
जागेश्वरी—बेटी, तुम्हें न हो , हमको  तो है। हमें तो तुम्हारा ही सहरा है। तुमने जो संयास लिया तो हम किस आधार पर  जियेंगे?<br>
कैलाशकुमारी—परमात्मा ही सबका आधार है।  किसी दूसरे प्राणी का आश्रय लेना भूल है।<br>
दूसरे दिन यह बात मुहल्ले वालों के कानों में पहुंच गयी। जब कोई<br>
अवस्था असाध्य हो जाती है तो हम उस पर व्यंग करने लगते है। ‘यह तो होना ही<br>
था, नयी बात क्या हुई, लडिकियों को इस तरह  स्वछंद नहीं कर दिया जाता, फूले<br>
न समाते थे कि लडकी ने कुल का नाम उज्जवल कर दिया।  पुराण पढती है,<br>
उपनिषद् और वेदांत का पाठ करती है, धार्मिक समस्याओं पर ऐसी-ऐसी  दलीलें<br>
करती है  कि बडे-बडे विद्वानों की  जबान बंद हो जाती है तो अब क्यों पछताते<br>
है?’ भद्र पुरूषों में कई दिनों  तक यही आलोचना हाती रही। लेकिन जैसे अपने<br>
बच्चे के दौडते-दौडते –धम से गिर पडने पर हम पहले क्रोध के आवेश में उसे<br>
झिडकियां  सुनाते है, इसके बाद गोद में बिठाकर आंसू पोछतें और फुसलाने का<br>
लगते है: उसी तरह  इन भद्र पुरूषों ने व्य्रग्य के बाद इस गुत्थी के<br>
सुलझाने का उपाय सोचना शुरू  किया। कई सज्जन हृदयनाथ के पास आये और सिर<br>
झुकाकर बैठ गये। विषय का आरम्भ कैसे हो?<br>
कई मिनट के बाद एक सज्जन ने कहा –सुना  है डाक्टर गौड का प्रस्ताव आज बहुमत से स्वीकृत हो गया।<br>
दूसरे महाश्य बोले—यह लोग हिंदू-धर्म का  सर्वनाश करके छोडेगें। कोई<br>
क्या करेगा, जब हमारे साधु-महात्मा, हिंदू-जाति के  स्तंभ है, इतने पतित हो<br>
गए हैं कि   भोली-भाली युवतियों को बहकाने में संकोच नहीं करते तो सर्वनाश<br>
होनें में रह  ही क्या गया।<br>
हृदयनाथ—यह विपत्ति तो मेरे सिर ही  पडी हुई है। आप लोगों को तो मालूम होगा।<br>
पहले  महाश्य –आप ही  के सिर क्यों, हम सभी के सिर पडी हुई है।<br>
दूसरो  महाश्य –समस्त जाति के सिर कहिए।<br>
हृदयनाथ—उद्धार का कोई उपाय सोचिए।<br>
पहले  महाश्य—अपने समझाया नहीं?<br>
हृदयनाथ—समझा के हार गया। कुछ सुनती ही नहीं।<br>
तीसरे  महाश्य—पहले ही भूल हुई। उसे इस रास्ते पर  उतरना ही नहीं चाहिए था।<br>
पहले महाशय—उस पर पछताने से क्या होगा?  सिर पर जो पडी है, उसका उपाय<br>
सोचना चाहिए। आपने समाचार-पत्रों में देखा होगा, कुछ  लोगों की सलाह है कि<br>
विधवाओं से अध्यापको का काम लेना चाहिए। यद्यपि मैं इसे भी  बहुत अच्छा<br>
नहीं समझता,पर संन्यासिनी बनने से तो कहीं अच्छा है। लडकी अपनी आंखों  के<br>
सामने तो रहेगी। अभिप्राय केवल यही है कि कोई ऐसा काम होना चाहिए जिसमें<br>
लडकी  का मन लगें। किसी अवलम्ब के बिना मनुष्य को भटक जाने की शंका सदैव<br>
बनी रहती है।  जिस घर में कोई नहीं रहता उसमें चमगादड बसेरा कर लेते हैं।<br>
दूसरे महाशय –सलाह तो अच्छी है। मुहल्ले  की दस-पांच कन्याएं पढने के<br>
लिए बुला ली जाएं। उन्हे किताबें, गुडियां आदि इनाम  मिलता रहे तो बडे शौक<br>
से आयेंगी। लडकी का मन तो लग जायेगा।<br>
हृदयनाथ—देखना चाहिए। भरसक समझाऊगां।<br>
ज्यों ही यह लोग विदा हुए: हृदयनाथ ने कैलाशकुमारी के सामने यह  तजवीज<br>
पेश की  कैलासी को सुन्यस्त के उच्च  पद के सामने अध्यापिका बनना अपमानजनक<br>
जान पडता था। कहां वह महात्माओं का सत्संग,  वह पर्वतो की गुफा, वह सुरम्य<br>
प्राकृतिक दृश्य वहहिमराशि की ज्ञानमय ज्योति, वह  मानसरावर और कैलास की<br>
शुभ्र छटा, वह आत्मदर्शन की विशाल कल्पनाएं, और कहां  बालिकाओं को चिडियों<br>
की भांति पढाना। लेकिन हृदयनाथ कई दिनों तक लगातार सेवा धर्म  का माहातम्य<br>
उसके हृदय पर अंकित करते रहे। सेवा ही वास्तविक संन्यस है। संन्यासी  केवल<br>
अपनी मुक्ति का इच्छुक होता है, सेवा व्रतधरी अपने को परमार्थ की वेदी पर<br>
बलि  दे देता है। इसका गौरव कहीं अधिक है। देखो, ऋषियों में दधीचि का जो यश<br>
है,  हरिश्चंद्र की जो कीर्ति है, सेवा त्याग है, आदि। उन्होंने इस कथन की<br>
उपनिषदों और  वेदमंत्रों से पुष्टि की यहां तक कि धीरे-धीरे कैलासी के<br>
विचारों में परिवतर्न  होने लगा। पंडित जी ने मुहल्ले वालों की लडकियों को<br>
एकत्र किया, पाठशाला का जन्म  हो गया। नाना प्रकार के चित्र और खिलौने<br>
मंगाए। पंडित जी स्वंय कैलाशकुमारी के साथ  लडकियों को पढाते। कन्याएं शौक<br>
से आतीं। उन्हे यहां की पढाई खेल मालूम   होता। थोडे ही  िदनों में पाठशाला<br>
की धूम हो गयी, अन्य मुहल्लों  की कन्याएं  भी आने लगीं।</p>
<p>4</p>
<p>कैलास कुमारी की<br>
सेवा-प्रवृत्ति दिनों-दिन तीव्र होने लगी। दिन भर लडकियों को लिए रहती:<br>
कभी पढाती,  कभी उनके साथ खेलती, कभी सीना-पिरोना सिखाती। पाठशाला ने<br>
परिवार का रूप धारण कर  लिया। कोई लडकी बीमार हो जाती तो तुरन्त उसके घर<br>
जाती, उसकी सेवा-सुश्रूषा करती,  गा कर या कहानियां सुनाकर उसका दिल<br>
बहलाती।<br>
पाठशाला को खुले हुए साल-भर हुआ था। एक लडकी को, जिससे वह बहुत<br>
प्रेम करती थी, चेचक निकल आयी। कैलासी उसे देखने गई। मां-बाप ने बहुत मना<br>
किया, पर  उसने न माना। कहा, तुरन्त लौट आऊंगी। लडकी की हालत खराब थी। कहां<br>
तो रोते-रोते  तालू सूखता था, कहां कैलासी को देखते ही सारे कष्ट भाग गये।<br>
कैलासी एक घंटे तक  वहां रही। लडकी बराबर उससे बातें करती रही। लेकिन जब<br>
वह चलने को उठी तो लडकी ने  रोना शुरू कर दिया। कैलासी मजबूर होकर बैठ गयी।<br>
थोडी देर बाद वह फिर उठी तो फिर  लडकी की यह दशा हो गयी। लडकी उसे किसी<br>
तरह छोडती ही न थी। सारा दिन गुजर गया। रात  को भी रात को लडकी ने जाने न<br>
दियां। हृदयनाथ उसे बुलाने को बार-बार आदमी भेजते, पर  वह लडकी को छोडकर न<br>
जा सकती। उसे ऐसी शंका होती थी कि मैं यहां से चली और लडकी हाथ  से गयी।<br>
उसकी मां विमाता थी। इससे कैलासी को उसके ममत्व पर विश्वास न होता था। इस<br>
प्रकार तीन दिनों तक वह वहां रही। आठों पहर बालिका के सिरहाने बैठी पंखा<br>
झ्लती  रहती। बहुत थक जाती तो दीवार से पीठ टेक लेती। चौथे दिन लडकी की<br>
हालत कुछ संभलती  हुई मालूम हुई तो वह अपने घर आयी। मगर अभी स्नान भी न<br>
करने पायी थी कि आदमी पहुंचा—जल्द चलिए, लडकी रो-रो कर जान दे रही है।<br>
हृदयनाथ ने कहा—कह दो, अस्पताल से कोई नर्स  बुला लें।<br>
कैलसकुमारी-दादा, आप व्यर्थ में झुझलाते हैं। उस बेचारी की जान बच<br>
जाय, मै  तीन दिन नहीं, तीन महिने उसकी  सेवा करने को तैयार हूं। आखिर यह<br>
देह  किस  काम आएगी।<br>
हृदयनाथ—तो कन्याएं कैसे पढेगी?<br>
कैलासी—दो एक दिन में वह अच्छी हो जाएगी, दाने मुरझाने लगे हैं, तब  तक आप लरा इन लडकियों की देखभाल करते   रहिएगा।<br>
हृदयनाथ—यह बीमारी छूत फैलाती है।<br>
कैलासी—(हंसकर) मर जाऊंगी  तो  आपके सिर से एक विपत्ति टल जाएगी। यह कहकर उसने उधर की राह ली। भोजन की थाली परसी  रह गयी।<br>
तब हृदयनाथ ने जागेश्वरी से कहा---जान पडता है, बहुत जल्द यह  पाठशाला भी बन्द करनी पडेगी।<br>
जागेश्वरी—बिना मांझी के नाव पार लगाना  बहुत कठिन है। जिधर हवा पाती है, उधर बह जाती है।<br>
हृदयनाथ—जो रास्ता निकालता हूं वही कुछ दिनों के बाद किसी दलदल में<br>
फंसा देता है। अब फिर बदनामी के समान होते नजर आ रहे है। लोग कहेंगें, लडकी<br>
दूसरों  के घर जाती है और कई-कई दिन पडी रहती है। क्या करूं, कह दूं,<br>
लडकियों को न पढाया  करो?<br>
जागेश्वरी –इसके सिवा और हो क्या सकता  है।<br>
कैलाशकुमारी दो दिन बाद लौटी तो हृदयनाथ ने पाठशाला बंद कर देने की<br>
समस्या उसके सामने रखी। कैलासी ने तीव्र स्वर से कहा—अगर आपको बदनामी का<br>
इतना भय है तो मुझे विष देदीजिए। इसके  सिवा बदनामी से बचने का और कोई उपाय<br>
नहीं है।<br>
हृदयनाथ—बेटी संसार में रहकर तो संसार की-सी करनी पडेगी।<br>
कैलासी  तो कुछ मालूम भी तो हो कि संसार मुझसे क्या चाहता है। मुझमें<br>
जीव है, चेतना है, जड  क्योंकर बन जाऊ। मुझसे यह नहीं हो सकता कि अपने को<br>
अभाहगन, दुखिया समझूं और एक  टुकडा रोटी खाकर पडी रहूं। ऐसा क्यों करूं?<br>
संसार मुझे जो चाहे समझे, मै अपने को  अभागिनी नहीं समझती। मै अपने<br>
आत्म-सम्मान की रक्षा आप कर सकती हूं। मैं इसे घोर  अपमान समझती हूं कि<br>
पग-पग पर मुझ पर शंका की जाए, नित्य कोई चरवाहों की भांति मेरे  पीछे लाठी<br>
लिए घूमता रहे कि किसी खेत में न जाने बूडू। यह दशा मेरे लिए असह्य हैं।<br>
यह कहकर कैलाशकुमारी वहां से चली गयी कि  कहीं मुंह से अनर्गल शब्द न<br>
निकल पडें। इधर कुछ  दिनों से उसे अपनी बेकसी का यर्थाथ ज्ञान होने लगा था<br>
स्त्री पुरूष की कितली अधीन  है, मानो स्त्री को विधाता ने इसलिए बनाया है<br>
कि पुरूषों के अधिन रहं यह सोचकर वह  समाज के अत्याचार पर दांत पीसने लगती<br>
थी।<br>
पाठशाला तो दूसरे दिन बन्द हो गयी, किन्तु उसी दिन कैलाशकुमारी को<br>
पुरूषों से जलन होने लगी। जिस सुख-भोग से प्रारब्ध हमें वंचित कर देता है<br>
उससे हमे  द्वेष हो जाता है। गरीब आदमी इसीलए तो   अमीरों से जलता है और धन<br>
की निन्दा करता है। कैलाशी बार-बार झुंझलाति कि  स्त्री क्यों पुरूष पर<br>
इतनी अवलम्बित है? पुरूशष क्यों स्त्री के भग्य का विधायक  है? स्त्री<br>
क्यों नित्य पुरूषों का आश्रय चाहे, उनका मुंह ताके? इसलिए न कि  स्त्रियों<br>
में अभिमान नहीं है, आत्म सम्मान नहीं है। नारी हृदय के कोमल भाव, उसे<br>
कुत्ते का दुम हिलाना मालूम होने लगे। प्रेम कैसा। यह सब ढोग है, स्त्री<br>
पुरूष के अधिन है, उसकी खुशमद न करे, सेवा न  करे, तो उसका निर्वाह कैसे<br>
हो।<br>
एक दिन उसने अपने बाल गूंथे और जूडे में एक गुलाब का फूल लगा लिया।<br>
मां ने देखा तो ओठं से जीभ दबा ली। महरियों ने छाती पर हाथ रखे।<br>
इसी तरह एक दिन उसने रंगीन रेशमी साडी पहन ली। पडोसिनों में इस पर  खूब आलोचनाएं हुईं।<br>
उसने एकादशी का व्रत रखनाउ छोड दिया जो पिछले आठ वर्षों से रखमी  आयीं थी। कंघी और आइने को वह अब त्याज्य न समझती थी।<br>
सहालग के दिन आए। नित्य प्रति उसके द्वार पर से बरातें निकलतीं ।<br>
मुहल्ले की स्त्रियां अपनी अटारियों पर खडी होकर देखती। वर के रंग –रूप,<br>
आकर-प्रकार पर टिकाएं   होती, जागेश्वरी  से भी बिना एक आख  देखे रहा नह<br>
जाता। लेकिन  कैलाशकुमारी  कभी भूलकर भी इन जालूसो  को न देखती। कोई बरात<br>
या विवाह की बात चलाता तो  वह मुहं फेर लेती। उसकी दृष्टि में वह विवाह<br>
नहीं, भोली-भाली कन्याओं का शिकार था।  बरातों को वह शिकारियों के कुत्ते<br>
समझती। यह विवाह नहीं बलिदान है।</p>
<p>5</p>
<p>तीज का व्रत आया।<br>
घरों की सफाई  होने लगी। रमणियां इस व्रत को तैयारियां करने लगीं।<br>
जागेश्वरी ने भी व्रत का सामान  किया। नयी-नयी साडिया मगवायीं। कैलाशकुमारी<br>
के ससुराल से इस अवसर पर कपडे ,  मिठाईयां और खिलौने आया करते थे।अबकी भी<br>
आए। यह विवाहिता  स्त्रियों का व्रत है। इसका फल है पति का कल्याण।<br>
विधवाएं भी अस व्रत का यथेचित रीति से   पालन करती है। ति से उनका सम्बन्ध<br>
शारीरिक नहीं वरन् आध्यात्मिक होता है।  उसका इस जीवन के साथ अन्त नहीं<br>
होता, अनंतकाल तक जीवित रहता है। कैलाशकुमारी अब तक  यह व्रत रखती आयी थी।<br>
अब उसने निश्चय किया मै व्रत न रखूंगी। मां ने तो माथा ठोंक लिया।<br>
बोली—बेटी, यह व्रत रखना धर्म है।<br>
कैलाशकुमारी-पुरष भी स्त्रियों के लिए कोई व्रत रखते है?<br>
जागेश्वरी—मर्दों में इसकी प्रथा नहीं  है।<br>
कैलाशकुमारी—इसलिए न कि पुरूषों की जान  उतनी प्यारी नही होती जितनी स्त्रियों को पुरूषों की जान ?<br>
जागेश्वरी—स्त्रियां पुरूषों की बराबरी कैसे कर सकती हैं? उनका तो धर्म  है अपने पुरूष की सेवा करना।<br>
कैलाशकुमारी—मै अपना धर्म नहीं समझती। मेरे लिए अपनी आत्मा की रक्षा के  सिवा और कोई धर्म नहीं?<br>
जागेश्वरी—बेटी गजब  हो जायेगा,  दुनिया क्या कहेगी?<br>
कैलाशकुमारी  –फिर वही दुनिया? अपनी आत्मा के सिवा मुझे किसी का भय  नहीं।<br>
हृदयनाथ ने जागेश्वरी से यह बातें सुनीं तो चिन्ता सागर में डूब  गए।<br>
इन बातों का क्या आश्य? क्या आत्म-सम्मान को भाव जाग्रत हुआ है या नैरश्य<br>
की  क्रूर क्रीडा है? धनहीन प्राणी को जब कष्ट-निवारण का कोई उपाय नहीं रह<br>
जाता तो वह  लज्जा को त्याग देता है। निस्संदेह नैराश्य ने यह भीषण रूप<br>
धारण किया है। सामान्य  दशाओं में नैराश्य अपने यथार्थ रूप मे आता है, पर<br>
गर्वशील प्राणियों में वह  परिमार्जित रूप ग्रहण कर लेता है। यहां पर<br>
हृदयगत कोमल भावों को अपहरण कर लेता है—चरित्र में अस्वाभाविक विकास<br>
उत्पन्न कर देता है—मनुष्य लोक-लाज उपवासे और उपहास की ओर से उदासीन हो<br>
जाता है,  नैतिक बन्धन टूट जाते है। यह नैराश्य की अतिंम अवस्था है।<br>
हृदयनाथ इन्हीं विचारों मे मग्न थे कि  जागेश्वरी ने कहा –अब क्या करनाउ होगा?<br>
जागेश्वरी—कोई उपाय है?<br>
हृदयनाथ—बस एक ही उपाय है, पर उसे जबान पर नहीं ला सकता</p>


        </main>
    </body>
</html>
