<!doctype html>
<html lang="en">
    <head>
        <meta charset="utf-8">
        <meta http-equiv="X-UA-Compatible" content="IE=edge">
        <meta name="viewport" content="width=device-width, initial-scale=1.0">
        <title>वफ़ा का खंजर</title>
        <meta name="description" content="The Tux minded Bookshelf">
        <link rel="canonical" href="/books/premchand/wafa-ka-khanjar/"/>
        <link rel="stylesheet" href="/assets/style/normalize.css">
        <link rel="stylesheet" href="/assets/style/typebase.css">
        <link rel="stylesheet" href="/assets/style/style.css">
        <link rel="stylesheet" href="/assets/style/fonts.css">
        <link rel="stylesheet" href="/assets/style/prism-okadia.css">
        <link rel="stylesheet" href="/icons/line-awesome/css/line-awesome.css">
        <meta name="robots" content="index, follow"/>
        <meta property="og:title" content="वफ़ा का खंजर"/>
        <meta property="og:description" content=""/>
        <meta property="og:type" content="article"/>
    </head>
    <body>
        <main  class="tmpl-home" >
            
<h1>वफ़ा का खंजर</h1>
<hr>

<p>जयगढ़ और विजयगढ़ दो<br>
बहुत ही हरे-भ्ररे, सुसंस्कृत,  दूर-दूर तक फैले हुए, मजबूत राज्य थे।<br>
दोनों ही में विद्या और कलाद खूब उन्न्त थी।  दोनों का धर्म एक, रस्म-रिवाज<br>
एक, दर्शन एक, तरक्की का उसूल एक, जीवन मानदण्ड एक,  और जबान में भी नाम<br>
मात्र का  ही अन्तर था।  जयगढ़ के कवियों की कविताओं पर विजयगढ़ वाले सर<br>
धुनते और विजयगढ़ी दार्शनिकों के  विचार जयगढ़ के लिए धर्म की तरह थे।<br>
जयगढ़ी सुन्दरियों से विजयगढ़ के घर-बार रोशन  होते थे और विजयगढ़ की<br>
देवियां जयगढ़ में पुजती थीं। तब भी दोनों राज्यों में ठनी  ही नहीं रहती<br>
थी बल्कि आपसी फूट और ईर्ष्या-द्वेष का बाजार बुरी तरह गर्म रहता और  दोनों<br>
ही हमेशा एक-दूसरे के खिलाफ़ खंजर उठाए थे। जयगढ़ में अगर कोई देश को<br>
सुधार  किया जाता तो विजयगढ़ में शोर मच जाता कि हमारी जिंदगी खतरे में है।<br>
इसी तरह तो  विजयगढ़ में कोई व्यापारिक उन्नति दिखायी देती तो जयगढ़ में<br>
शोर मच जाता था। जयगढ़  अगर रेलवे की कोई नई शाख निकालता तो विजयगढ़ उसे<br>
अपने लिए काला सांप समझता और  विजयगढ़ में कोई नया जहाज तैयार होता तो<br>
जयगढ़ को वह खून पीने वाला घडियाल नजर आता  था। अगर यह बदुगमानियॉँ अनपढ़<br>
या साधारण लोगों में पैदा होतीं तो एक बात थी, मजे  की बात यह थी कि यह<br>
राग-द्वेष, विद्या और जागृति, वैभव और प्रताप की धरती में पैदा  होता था।<br>
अशिक्षा और जड़ता की जमीन उनके लिए ठीक न थी। खास सोच-विचार और<br>
नियम-व्यवस्था के उपजाऊ क्षेत्र में तो इस बीज का बढ़ना कल्पना की शक्ति को<br>
भी मात  कर देता था। नन्हा-सा बीज पलक मारते-भर में ऊंचा-पूरा दख्त हो<br>
जाता था। कूचे और  बाजारों में रोने-पीटने की सदाएं गूंजने लगतीं, देश की<br>
समस्याओं में एक भूचाल-सा  आता, अख़बारों के दिल जलाने वाले शब्द राज्य में<br>
हलचल मचा देते, कहीं से आवाज आ  जाती—जयगढ़, प्यारे जयगढ़, पवित्र के लिए<br>
यह कठिन परीक्षा का अवसर है। दुश्मन ने जो शिक्षा की व्यवस्था तैयार की<br>
है, वह  हमारे लिए मृत्यु का संदेश है। अब जरूरत और बहुत सख्त जरूरत है कि<br>
हम  हिम्मत बांधें और साबित कर दें कि जयगढ़, अमर  जयगढ़ इन हमलों से अपनी<br>
प्राण-रक्षा कर सकता है। नहीं, उनका मुंह-तोड़ जवाब दे  सकता है। अगर हम इस<br>
वक्त न जागें तो जयगढ़, प्यारा जयगढ़, हस्ती के परदे से हमेशा  के लिए मिट<br>
जाएगा और इतिहास भी उसे भुला देगा।<br>
दूसरी तरफ़  से आवाज आती—विजयगढ़ के बेखबर सोने वालो, हमारे  मेहरबान<br>
पड़ोसियों ने अपने अखबारों की जबान बन्द करने के लिए जो नये क़ायदे लागू<br>
किये हैं, उन पर नाराज़गी का इजहार करना हमारा फ़र्ज है। उनकी मंशा इसके<br>
सिवा और  कुछ नहीं है कि वहां के मुआमलों से हमको बेखबर रक्खा जाए और इस<br>
अंधेरे के परदे में  हमारे ऊपर धावे किये जाएं, हमारे गलों पर फेरने के लिए<br>
नये-नये हथियार तैयार किए  जाएं, और आख़िरकार हमारा नाम-निशान मिटा दिया<br>
जाए। लेकिन हम अपने दोस्तों को जता  देना अपना  फ़र्ज समझते हैं कि अगर<br>
उन्हें  शरारत के हथियारों की ईजाद के कमाल हैं तो हमें भी उनकी काट करने<br>
में कमाल है। अगर  शैतान उनका मददगार है तो हमको भी ईश्वर की सहायता<br>
प्राप्त है और अगर अब तक हमारे  दोस्तों को मालूम नहीं है तो अब होना चाहिए<br>
कि ईश्वर की सहायता हमेशा शैतान को दबा  देती है।</p>
<p>2</p>
<p>जयगढ़ बाकमाल कलावन्तों का अखाड़ा था। शीरीं बाई इस  अखाड़े की सब्ज<br>
परी थी, उसकी कला की दूर-दूर तक ख्याति थी। वह संगीत की राती थी  जिसकी<br>
ड्योढ़ी पर बड़े-बड़े नामवर आकर सिर झुकाते थे। चारों तरफ़ विजय का डंका<br>
बजाकर उसने विजयगढ़ की ओर प्रस्थान किया, जिससे अब तक उसे अपनी प्रशंसा का<br>
कर न  मिला था। उसके आते ही  विजयगढ़ में एक  इंक़लाब-सा हो गया। राग-द्वेष<br>
और अनुचित गर्व हवा से उड़ने वाली सूखी पत्तियों की  तरह तितर-बितर हो गए।<br>
सौंदर्य और राग के बाजार में धूल उड़ने लगी, थिएटरों और  नृत्यशालाओं में<br>
वीरानी छा गयी। ऐसा मालूम होता था कि जैसे सारी सृष्टि पर जादू छा  गया है।<br>
शाम होते ही विजयगढ़ के धनी-धोरी, जवान-बूढ़े शीरीं बाई की मजालिस की तरफ़<br>
दौड़ते थे। सारा देश शीरीं की भक्ति के नशे में डूब गया।<br>
विजयगढ़ के  सचेत क्षेत्रों में देशवासियों के इस पागलपन से एक<br>
बेचैनी की हालत पैदा हुई, सिर्फ  यही नहीं कि उनके देश की दौलत बर्बाद हो<br>
रही थी बल्कि उनका राष्ट्रीय अभिमान और  तेज भी धूल में मिल जाता था। जयगढ़<br>
की एक मामूली नाचनेवाली, चाहे वह कितनी ही मीठी  अदाओं वाली क्यों न हो,<br>
विजयगढ़ के मनोरंजन का केंद्र बन जाय, यह बहुत बड़ा अन्याय  था। आपस में<br>
मशविरे हुए और देश के पुरोहितों की तरफ़ से देश के मन्त्रियों की सेवा  में<br>
इस खास उद्देश्य से एक शिष्टमण्डल उपस्थित हुआ। विजयगढ़ के आमोद-प्रमोद के<br>
कर्त्ताओं की ओर से भी आवेदनमत्र पेश होने लगे। अखबारों ने राष्ट्रीय<br>
अपमान और  दुर्भाग्य के तराने छेड़े। साधारण लोगों के हल्क़ों में सवालों<br>
की बौछार होने लगी,  यहां तक कि वजीर मजबूर हो गए, शीरीं बाई के नाम शाही<br>
फ़रमान पहुँचा—चूंकि तुम्हारे रहने से देश में उपद्रव होने की आशंका है<br>
इसलिए तुम फौरन विजयगढ़ से चली जाओ। मगर यह हुक्म अंतर्राष्ट्रीय संबंधों,<br>
आपसी  इक़रारनामे और सभ्यता के नियमों के सरासर ख़िलाफ़ था। जयगढ़ के<br>
राजदूत ने, जो  विजयगढ़ में नियुक्त था, इस आदेश पर आपत्ति की और शीरीं बाई<br>
ने आखिरकार उसको मानने  से इनकार किया क्योंकि इससे उसकी आजादी और<br>
खुद्दारी और उसके देश के अधिकारों और  अभिमान पर चोट लगती थी।</p>
<p>3</p>
<p>जयगढ़ के कूचे और बाजार खामोश थे। सैर की जगहें खाली।  तफ़रीह और<br>
तमाशे बन्द। शाही महल के लम्बे-चौड़े सहने और जनता के हरे-भरे मैदानों  में<br>
आदमियों की भीड़ थी, मगर उनकी जबानें बन्द थीं और आंखें लाल। चेहरे का भाव<br>
कठोर और क्षुब्ध, त्योरियां हुई, माथे  पर  शिकन, उमड़ी हुई काली घटा थी,<br>
ड़रावनी, ख़समोश, और बाढ़ को अपने दामन में छिपाए  हुए।<br>
मगर आम लोगों  में एक बड़ा हंगामा मचा हुआ था, कोई सुलह का हामी था,<br>
कोई लड़ाई की मांग करता था,  कोई समझौते की सलाह देता था, कोई कहता था कि<br>
छानबीने करने के लिए कमीशन बैठाओ।  मामला नाजुक थ, मौका तंग, तो भी आपसी<br>
बहस-मुबाहसों, बदगुमानियों, और एक-दूसरे पर हमलों  का बाजार गर्म था। आधी<br>
रात गुज़र गयी मगर कोई फैसला न हो सका। पूंजी की संगठित  शक्ति, उसकी पहुँच<br>
और रोबदाब फ़ैसले की ज़बान बन्द किये हुए था।<br>
तीन पहर  रात जा चुकी थी, हवा नींद से मतवाली होकर अंगड़ाइयां ले रही<br>
थी और दरख्तों की आंख  झपकती थीं। आकाश के दीपक भी झलमलाने लगे थे, दरबारी<br>
कभी दीवारों की तरफ़ ताकते थे,  कभी छत की तरफ़। लेकिन कोई उपाय न सूझता<br>
था।<br>
अचानक बाहर  से आवाज आयी—युद्ध! युद्ध! सारा शहर इस बुलंद नारे से<br>
गंज उठा। दीवारों ने अपनी ख़ामोश  जबान से जवाब दिया—युद्ध! यद्ध!<br>
यह अदृष्ट  से आने वाली एक पुकार थी जिसने उस ठहराव में हरक़त पैदा<br>
कर दी थी। अब ठहरी हुई  चीजों में ख़लबली-सी मच गयी। दरबारी गोया गलफ़त की<br>
नींद से चौंक पड़े। जैसे कोई  भूली हुई बात याद आते ही उछल पड़े। युद्ध<br>
मंत्री सैयद असकरी ने फ़रमाया—क्या अब भी लोगों को लड़ाई का ऐलाल करने में<br>
हिचकिचाहट है? आम  लोगों की जबान खुदा का हुक्म और उसकी पुकार अभी आपके<br>
कानों में आयी, उसको पूरा  करना हमारा फ़र्ज है। हमने आज इस लम्बी बैठक में<br>
यह साबित किया है कि हम ज़बान के  धनी हैं, पर जबान तलवार है, ढाल नहीं।<br>
हमें इस वक्त ढाल की जरूरत है, आइये हम अपने  सीनों को ढाल बना लें और<br>
साबित कर दें कि हममें अभी वह जौहर बाकी है जिसने हमारे  बुजुर्गों का नाम<br>
रोशन किया। कौमी ग़ैरत जिन्दगी की रूह है। वह नफे और नुकसान से  ऊपर है। वह<br>
हुण्डी और रोकड़, वसूल और बाकी, तेजी और मन्दी की पाबन्दियों से आजाद  है।<br>
सारी खानों  की छिपी हुई दौलत, सारी  दुनिया की मण्डियां, सारी दुनिया के<br>
उद्योग-धंधे उसके पासंग हैं। उसे बचाइये वर्ना  आपका यह सारा निजाम<br>
तितर-बितर हो जाएगा, शीरजा बिखर जाएगा, आप मिट जाएंगे। पैसे  वालों से<br>
हमारा सवाल है—क्या अब भी आपको जंग के  मामले में हिचकिचाहट है?<br>
बाहर से  सैकडों की आवाजें आयीं—जंग! जंग!<br>
एक सेठ  साहब ने फ़रमाया—आप जंग के लिए तैयार हैं?<br>
असकरी—हमेशा से ज्यादा।<br>
ख्वाजा  साहब—आपको फ़तेह का यक़ीन है?<br>
असकरी—पूरा यक़ीन है।<br>
दूर-पास ‘जंग’जंग’ की गरजती हुई आवाजों का तांता बंध गया कि जैसे<br>
हिमालय के  किसी अथाह खड्ड से हथौड़ों की झनकार आ रही हो। शहर कांप उठा,<br>
जमीन थर्राने लगी,  हथियार बंटने लगे। दरबारियों ने एक मत लड़ाई का फ़ैसला<br>
किया। ग़ैरत  जो कुछ ने कर सकती थीं, वह अवाम के बारे ने कर  दिखाया।</p>
<p>4</p>
<p>आज से तीस साल पहले एक जबर्दस्त इन्कलाब ने जयगढ़ को  हिला ड़ाला था।<br>
वर्षों तक आपसी लड़ाइयों का दौर रहा, हजारों ख़ानदान मिट गये।  सैकड़ों<br>
कस्बे बीरान हो गये। बाप, बेटे के खून का प्यासा था। भाई, भाई की जान का<br>
ग्राहक। जब आख़िरकार आज़ादी की फ़तेह हुई तो उसने ताज के फ़िदाइयों को<br>
चुन-चुन कर  मारा । मुल्क के क़ैदखाने देश-भक्तों से भर उठे। उन्हीं<br>
जॉँबाजों में एक मिर्जा मंसूर  भी था। उसे कन्नौज के किले में क़ैद किया<br>
गया जिसके तीन तरफ़ ऊंची दीवारें थीं। और  एक तरफ़ गंगा नदी। मंसूर को सारे<br>
दिन हथौड़े चलान पड़ते। सिर्फ शाम को आध घंटे के  लिए नमाज की छुट्टी<br>
मिलती थी। उस वक्त मंसूर गंगा के किनारे आ बैठता और देशभाइयों  की हालत पर<br>
रोता। वह सारी राष्ट्रीय और सामाजिक व्यवस्था जो उसके विचार में<br>
राष्ट्रीयता का आवश्यक अंग थी, इस हंगामे की बाढ़ में नष्ट हो रही थी। वह<br>
एक ठण्डी  आह भ्ररकर कहता—जयगढ़, अब तेरा खुदा ही रखवाला है,  तूने खाक को<br>
अक्सीर बनाया और अक्सीर को खाक। तूने ख़ानदान  की इज्जत को, अदब और इख़लाग<br>
का, इल्मो—कमाल को मिटा दिया।, बर्बाद कर दिया। अब तेरी बाग़डोर तेर हाथ<br>
में नहीं है, चरवाहे तेरे रखवाले और बनिये तेरे दरबारी हैं। मगर देख लेना<br>
यह हवा  है, और चरवाहे और साहूकार एक दिन तुझे खून के आंसू रूलायेंगे। धन<br>
और वैभव अपना ढंग  न छोड़ेगा, हुकूमत अपना रंग न बदलेगी, लोग चाहे ल जाएं,<br>
लेकिन निज़ाम वही रहेगा।  यह तेरे नए शुभ चिन्तक जो इस वक्त विनय और सत्य<br>
और न्याय की मूर्तियॉँ बने हूए  हैं, एक दिन वैभव के नशे में मतवाले होंगे,<br>
उनकी शक्तियां ताज की शक्तियों से कहीं  ज्यादा सख्त होंगी और उनके जुल्म<br>
कहीं इससे ज्यादा तेज़।<br>
इन्हीं  ख़यालों में डूबे हुए मंसूर को अपने वतन की याद आ जाती। घर<br>
का नक्शा आंखों के  सामने खिंच जाता, मासूम बच्चे असकरी की प्यारी-प्यारी<br>
सूरत आंखों में फिर जाती,  जिसे तक़दीर ने मां के लाड़-प्यार से वंचित कर<br>
दिया था। तब मंसूर एक ठण्डी आह खींचकर  खड़ा होता और अपने बेटे से मिलने की<br>
पागल इच्छा में उसका जी चाहता कि गंगा में  कूदकर पार निकल जाऊँ।<br>
धीरे-धीरे  इस इच्छा ने इरादे की सूरत अख्तियार की। गंगा उमड़ी हुई<br>
थी, ओर-छोर का कहीं पता नथ  । तेज और गरजती हुई लहरें दौड़ते हुए पहाड़ों<br>
के समान थीं। पाट देखकर सनर में  चक्कर-सा आ जाता था। मंसूर ने सोचा, नहीं<br>
उतरने दूं। लेकिन नदी उतरने के बदले  भयानक रोग की तरह बढ़ती जाती थी, यहां<br>
तक कि मंसूर को फिर धीरज न रहा, एक दिन वह  रात को उठा और उस पुरशोर लहरों<br>
से भरे हुए अंधेरे में कुछ पड़ा।<br>
मंसूर सारी  रात लहरों के साथ लड़ता-भिड़ता रहा, जैसे कोई नन्ही-सी<br>
चिड़िया तूफ़ान में थपेड़े  खा रही हो, कभी उनकी गोद में छिपा हुआ, कभी एक<br>
रेले में दस क़दम  आगे, कभी एक धक्के में दस क़दम पीछे। ज़िन्दगी  की<br>
लिखावट की ज़िन्दा मिसाल। जब वह नदी के पार हुआ तो एक बेजान लाश था, सिर्फ<br>
सांस  बाक़ी थी और सांस के साथ मिलने की इच्छा।<br>
इसके तीसरे  दिन मंसूर विजयगढ़ जा पहुँचा। एक गोद में असकरी था और<br>
दूसरे हाथ में ग़रीबी का  छोटा-साउ एक बुकचा। वहां उसने अपना नाम मिर्जा<br>
जलाल बताया। हुलिया भी बदल लिया था,  हट्टा-कट्टा सजीला जवान था, चेहरे पर<br>
शराफ़त और कुशीलनता की कान्ति झलकती थी; नौकरी के लिए किसी और सिफ़ारिश की<br>
जरूरत न थी। सिपाहियों में  दाख़िल हो गया और पांच ही साल में  अपनी<br>
ख़िदमतों और भरोसे की बदौलत मन्दौर के सरहदी पहाड़ी किले का सूबेदार बना<br>
दिया गया।<br>
लेकिन  मिर्जा जलाल को वतन की याद हमेशा सताया करती। वह असकरी को गोद<br>
में ले लेता और कोट  पर चढ़कर उसे जयगढ़ की वह मुस्कराती हुई चरागाहें और<br>
मतवाले झरने और सुथरी  बस्तियां दिखाता जिनके कंगूरे क़िले से नज़र आते। उस<br>
वक्त बेअख्तियार उसके जिगर से  सर्द आह निकल जाती और ऑंखें ड़बड़बा आतीं।<br>
वह असकरी को गले लगा लेता और कहता—बेटा, वह तुम्हार देश है। वहीं तुम्हारा<br>
और तुम्हारे  बुजुर्गों का घोंसला है। तुमसे हो सके तो उसके एक कोने में<br>
बैठे हुए  अपनी उम्र ख़त्म कर देना, मगर उसकी आन में कभी  बट्टा न लगाना।<br>
कभी उससे दया मत करना क्योंकि तुम उसी कि मिट्टी और पानी से पैदा  हुए हो<br>
और तुम्हारे बुजुर्गों की पाक रूहें अब भी वहां मंड़ला रही है। इस तरह<br>
बचपने से ही असकरी के दिल पर देश की सेवा और प्रेम अंकित हो गया था। वह<br>
जवान हुआ,  तो जयगढ़ पर जान देता था। उसकी शान-शौकत पर निसार, उसके  रोबदाब<br>
की माला जपने वाला। उसकी बेहतरी को आगे  बढाने के लिए हर वक्त़ तैयार।<br>
उसके झण्डे को नयी अछूती धरती में गाड़ने का इच्छुक।  बीस साल का सजीला<br>
जवान था, इरादा मज़बूत, हौसले बुलन्द, हिम्मत बड़ी, फ़ौलादी  जिस्म, आकर<br>
जयगढ़ की फ़ौज में दाखिल हो गया और इस वक्त जयगढ़ की फ़ौज का चमकजा  सूरज<br>
बन हुआ था।</p>
<p>5</p>
<p>जयगढ़ ने अल्टीमेटम दे दिया—अगर चौबिस घण्टों के अन्दर शीरीं बाईं<br>
जयगढ़ न पहुँची तो  उसकी  अगवानी के लिए जयगढ़ की फ़ौज रवाना  होगी।<br>
विजयगढ़ ने  जवाब दिया—जयगढ़ की फ़ौज आये, हम उसकी अगवानी  के लिए<br>
हाजिर हैं। शीरीं बाई जब तक यहां की अदालत से हुक्म-उदूली की सजा न पा ले,<br>
वह रिहा नहीं  हो सकती और जयगढ़ को हमारे  अंदरूनी मामलों में  दख़ल देने<br>
का कोई हक  नहीं।<br>
असकरी ने  मुंहमांगी मुराद पायी। खुफ़िया तौर पर एक दूत मिर्जा जलाल के पास रवाना किया और खत  में लिखा—<br>
‘आज विजयगढ़ से हमारी जंग छिड़ गयी, अब खुदा ने चाहा तो दुनिया<br>
जयगढ़ की तलवार का लोहा मान जाएगी। मंसूर का बेटा असकरी फ़तेह के दरबार का<br>
एक अदना  दरबारी बन सकेगा और शायद मेंरी वह दिली तमन्ना भी पूरी हो जो<br>
हमेशा मेरी रूह को  तड़पाया करती है। शायद मैं मिर्जा मंसूर को फिर जयगढ़<br>
की रियासत में एक ऊंची जगह  पर बैठे देख सकूं। हम मन्दौर में न बोलेंगे और<br>
आप भी हमें न छेडिएगा लेकिन अगर  खुदा न ख्वास्ता कोई मुसीबत आ ही पड़े तो<br>
आप मेरी यह मुहर जिस सिपाही या अफ़सर को  दिखा देंगे वह आपकी इज्ज्त करेगा।<br>
और आपको मेरे कैम्प में पहुँचा देगा। मुझे यकीन  है कि अगर जरूरत पड़े  तो<br>
उस जयगढ़ के लिए  जो आपके लिए इतना प्यारा है और उस असकरी के ख़ातिर जो<br>
आपके जिगर का टुकड़ा है, आप  थोड़ी-सी तकलीफ़ से (मुमकिन है वह रूहानी<br>
तकलीफ़ हो) दरेग न फ़रमायेंगे।’<br>
इसके तीसरे  दिन जयगढ़ की फ़ौज ने विजयगढ़ पर हमला किया और मन्दौर से<br>
पांच मील के फ़ासले पर  दोनों फौजों का मुकाबला हुआ। विजयगढ़ को अपने हवाई<br>
जहाजों, जहरीले गड्ढों और दूर  तक मार करने वाली तोपों का घमण्ड था। जयगढ़<br>
को अपनी फ़ौज की बहादुरी, जीवट,  समझदारी और बुद्धि का था। विजयगढ़ की<br>
फ़ौज नियम और अनुशासन की गुलाम थी, जयगढ़  वाले जिम्मेदारी और तमीज के<br>
क़ायल।<br>
एक महीने  तक दिन-रात, मार-काट के मार्के होता रहे। हमेशा आग और<br>
गोलों और जहरीली हवाओं का  तूफ़ान उठा रहता। इन्सान थक जाता था, पर कले अथक<br>
थीं। जयगढ़ियों के हौसले पस्त हो  गये, बार-बार हार पर हार खायी। असकरी को<br>
मालूम   हुआ कि जिम्मेदारी फ़तेह में चाहे करिश्मे कर दिखाये, पर शिकस्त<br>
में मैदान  हुक्म की पाबन्दी ही के साथ रहता है।<br>
जयगढ़ के अखबारों ने हमले शुरू किये।  असकरी सारी क़ौम की लानत-मलामत<br>
का निशाना बन गया। वही असकरी जिस पर जयगढ़ फ़िदा  होता था सबकी नज़रों का<br>
कांटा हो गया। अनाथ बच्चों के आंसू, विधवाओं की आहें,  घायलों की<br>
चीख-पुकार, व्यापरियों की तबाही, राष्ट्र का अपमान—इन सबका कारण वही एक<br>
व्यक्ति असकरी था। कौम की अगुवाई सोने की  राजसिंहासन भले ही हो पर फूलों<br>
की मेज वह हरगिज नहीं।<br>
जब जयगढ़  की जान बचने की इसके सिवा और कोई सूरत न थी कि   किसी तरह<br>
विरोधी सेना का सम्बन्ध मन्दौर के क़िले से काट दिया जाय, जो लड़ाई  और रसद<br>
के सामान और यातायात के साधनों का केंद्र   था। लड़ाई कठिन थी, बहुत<br>
खतरनाक, सफ़लता की आशा बहुत कम, असफ़लता की आशंका  जी पर भारी। कामयाबी अगर<br>
सूखें धान का पानी थी तो नाकामी उसकी आग। मगर छुटकारे की  और कोई दूसरी<br>
तस्वीर न थी। असकरी ने मिर्जा जलाल को लिखा—<br>
‘प्यारे अब्बाजान, अपने पिछले खत में मैंने जिस जरूरत का इशारा  किया<br>
था, बदक़िस्मती से वह जरूरत आ पड़ी। आपका प्यारा जयगढ़ भेडियों के पंजे<br>
में  फंसा हुआ है और आपका प्यारा असकरी नाउम्मीदों के भंवर में, दोनों आपकी<br>
तरफ़ आस  लगाये ताक रहे हैं। आज हमारी आखिरी कोशिश, हम मुखालिफ़ फ़ौज को<br>
मन्दौर के किले से  अलग करना चाहते हैं। आधी रात के बाद यह मार्का शुरू<br>
होगा। आपसे सिर्फ इतनी  दरख्वास्त है कि अगर हम सर हथेली पर लेकर किले के<br>
सामने तक पहुँच सकें, तो हमें  लोहे  के दरवाज़े से सर टकराकर वापस न होना<br>
पड़े। वर्ना आप अपनी क़ौम की इज्जत और अपने बेटे की लाश को उसी जगह पर<br>
तड़पते  देखेंगे और जयगढ़ आपको कभी मुआफ़ न करेगा। उससे कितनी ही तकलीफ़<br>
क्यों न पहुँची हो  मगर आप उसके हक़ों  से सुबुकदोश नहीं हो  सकते।’<br>
शाम हो  चुकी थी, मैदाने जंग ऐसा नज़र आता था कि जैसे जंगल जल गया<br>
हो। विजयगढ़ी फ़ौज एक  खूंरेज मार्के के बाद ख़न्दकों में  आ रहीं  थी,<br>
घायल मन्दौर के क़िले के अस्पताल में पहुँचाये जा रहे थे, तोपें थककर चुप<br>
हो  गयी थीं और बन्दूकें जरा दम ले रही थीं। उसी वक्त जयगढ़ी फ़ौज का एक<br>
अफ़सर  विजयगढ़ी वर्दी पहने हुए असकरी के खेमे से निकला, थकी हुई तोपें, सर<br>
झुकाये हवाई  जहाज, घोडो की लाशें, औंधी पड़ी हुई हवागाडिया, और सजीव मगर<br>
टूटे-फूटे किले, उसके  लिए पर्दे का काम करने लगे। उनकी आड़ में छिपता हुआ<br>
वह विजयगढ़ी घायलों की क़तार  में जा पहुँचा और चुपचाप जमीन पर लेट गया।</p>
<p>6</p>
<p>आधी रात गुजर चुकी थी। मन्दौर या क़िलेदार मिर्जा जलाल  किले की<br>
दीवार पर बैठा हुआ मैदाने  जंग का  तमाशा देख रहा था और सोचता था कि ‘असकरी<br>
को मुझे ऐसा ख़त लिखने  की हिम्मत क्योंकर हुई। उसे समझना चाहिए था कि जिस<br>
शख्स़ ने अपने उसूलों पर अपनी  जिन्दगी न्यौछावर कर दी, देश से निकाला<br>
गया, और गुलामी का  तौक़ गर्दन में ड़ाला वह अब अपनी जिन्दगी के  आख़िरी<br>
दौर में ऐसा कोई काम न करेगा, जिससे उसको बट्टा लगे। अपने उसूलों को न<br>
तोड़ेगा। खुदा के दरबार में वतन और वतनवाले और बेटा एक भी साथ न देगा। अपने<br>
बुरे-भले की सजा  या इनाम आप ही भुगतना  पड़ेगा। हिसाब के रोज उसे कोई न<br>
बचा सकेगा।<br>
‘तौबा! जयगढियों से फिर वही  बेवकूफ़ी हुई। ख़ामख़ाह गोलेबारी से<br>
दुश्मनों को खबर  देने की क्या ज़रूरत थी? अब इधर से भी जवाब  दिया जायेगा<br>
और हज़ारों जानें जाया होंगी। रात के अचानक हमले के माने तो यह है कि<br>
दुश्मन सर पर आ जाए और कान खबर न हो, चौतरफ़ा खलबली पड़ जाय। माना कि<br>
मौजूदा हालत  में अपनी हरकतों को पोशीदा रखना शायद मुश्किल है। इसका इलाज<br>
अंधेरे के ख़न्दक से  करना चाहिये था। मगर आज शायद उनकी गोलेबारी मामूल से<br>
ज्या तेज है। विजयगढ़ की  क़तारों और तमाम मोर्चेबन्दियों को चीरकर बज़ाहिर<br>
उनका यहां तक आना तो मुहाल मालूम  होता था, लेकिन अगर मान लो आ ही जाएं तो<br>
मुझे क्या करना चाहिये। इस मामले को तय  क्यों न कर लूँ? खूब, इसमें तय<br>
करने की बात ही क्या हैं? मेरा रास्ता साफ़ है। मैं  विजयगढ़ का नमक खाता<br>
हूँ। मैं जब बेघरबार, परेशान और अपने देश से निकला हुआ था तो  विजयगढ़ ने<br>
मुझे अपने दामन में पनाह दी और मेरी ख़िदमतों का मुनासिब लिहाज़ किय।  उसकी<br>
बदौलत तीस साल तक मेरी जिन्दगी नेकनामी और इज्जत से गुजरी। उसके दगा करना<br>
हद  दर्जे की नमक-हरामी है। ऐसा गुनाह जिसकी कोई सज़ा नहीं! वह ऊपर शोर हो<br>
रहा है। हवाई   जहाज़ होंगे, वह गोला गिरा, मगर खैरियत हुई, नीचे कोई नहीं<br>
था।<br>
‘मगर क्या दगा हर एक हालत में गुनाह है? ऐसी हालतें भी तो हैं,  जब<br>
दगा वफ़ा से भी ज्यादा अच्छी हो जाती है। अपने दुश्मन से दग़ा करना क्या<br>
गुनाह  है? अपनी कौम के दुश्मन से दगा करना क्या गुनाह है? कितने ही काम जो<br>
जाती हैसियत  से ऐसे होते हैं कि उन्हें माफ़ नहीं किया जा सकता, कौमी<br>
हैसियत से नेक काम हो  जाते हैं। वही बेगुनाह का खून जो जाती हैसियत से<br>
सख्त़ सज़ा के क़ाबिल है, मज़हबी  हैसियत से शहादत का दर्जा पाता है, और<br>
कौमी हैसियत  से देश-प्रेम का। कितनी बेरहमियां और जुल्म,  कितनी  दगाएं और<br>
चालबाजियां, कौमी और  मज़हबी नुक्ते-निगाह से सिर्फ़ ठीक  ही  नहीं,<br>
फ़र्जों में दाखिल हो जाती है। हाल की यूरोप की बड़ी लड़ाई में इसकी कितनी<br>
ही मिसालें मिल सकती हैं। दुनिया का इतिहास ऐसी दग़ाओं से भरा पड़ा है। इस<br>
नये दौर  में भले और बुरे का जाती एहसास क़ौमी मसलहत के सामने कोई हकीकत<br>
नहीं रखता। क़ौमियत  ने ज़ात को मिटा दिया है। मुमकिन है यही खुदा की मंशा<br>
हो। और उसके दरबार में भी  हमारे कारनामें क़ौम की कसौटी ही पर परखे जायं।<br>
यह मसला इतना आसान नहीं है जितना  मैं समझता  था।<br>
‘फिर आसमान में शोर हुआ इतना मगर शायद यह इधर की के हवाई जहाज़  हैं।<br>
जयगढ़ वाले बड़े दमख़म से लड़ रहे हैं। इधर वाले दबते नजर आते हैं। आज<br>
यकीनन  मैदान उन्हीं के हाथ में रहेगा। जान पर खेले हुए हैं। जयगढ़ी  वीरों<br>
की बहादुरी  मायूसी ही मे खूब खुलती है। उनकी हार जीत से भी  ज्यादा<br>
शानदार  होती है। बेशक, असकरी  दॉँव-पेंच का उस्ताद है, किस खूबसूरती से<br>
अपनी फ़ौज का  रूख क़िले के दरवाजे की तरफ़ फेर दिया। मगर  सख्त गलती कर<br>
रहे हैं। अपने हाथों अपनी क़ब्र खोद रहे हैं। सामने का मैदान दुश्मन  के<br>
लिए खाली किये देते हैं। वह चाहे तो बिना रोक-टोक आगे बढ़ सकता है और सुबह<br>
तक  किये देते हैं। वह चाहे तो बिना रोक-टोक आगे बढ़ सकता है। और सुबह तक<br>
जयगढ़ की  सरज़मीन में दाखिल हो सकता है। जयगढियों के लिए वापसी या तो<br>
ग़ैरमुमकिन है या  निहायत ख़तरनाक। क़िले का दरवाज़ा बहुत मजबूत है।<br>
दीवारों की संधियों से उन पर  बेशुमार बन्दूकों के निशाने पड़ेंगे। उनका इस<br>
आग में एक घण्टा भी ठहरना मुमकिन  नहीं है। क्या इतने देशवासियों की जानें<br>
सिर्फ एक उसूल पर, सिर्फ हिसाब के दिन के  ड़र पर, सिर्फ़ अपने इख़लाक़ी<br>
एहसास पर कुर्बान कर दूँ? और महज जानें ही क्यों? इस  फ़ौज की तबाही जयगढ़<br>
की तबाही है। कल जयगढ़ की पाक सरज़मीन दुश्मन की जीत के  नक्क़ारों से गूंज<br>
उठेगी। मेरी माएं, बहनें और बेटियां हया को जलाकर खाक कर देने  वाली<br>
हरकतों का शिकार होंगी। सारे मुल्क   में क़त्ल और तबाही के हंगामे बरपा<br>
होंगे। पुरानी अदावत और झगड़ों के शोले  भड़केंगे। कब्रिस्तान में सोयी हुई<br>
रूहें दुश्मन के क़दमों से पामाल होंगी। वह  इमारतें जो हमारे पिछले<br>
बड़प्पन की जिन्द निशानियॉँ हैं, वह यादगारें जो हमारे  बुजुर्गों की देन<br>
हैं, जो हमारे कारनामों के इतिहास, हमारे कमालों का ख़जाना और  हमारी<br>
मेहनतों की रोशन  गवाहियां हैं,  जिनकी सजावट और खूबी को दुनिया की क़ौमें<br>
स्पर्द्धा की आंखों से देखती हैं वह  अर्द्ध-बर्बर, असभ्य लश्करियों  का<br>
पड़ाव बनेंगी  और उनके तबाही के जोश का शिकार। क्या अपनी क़ौम को उन<br>
तबाहियों का निशाना बनने  दूं? महज इसलिए कि वफ़ा का मेरा उसूल न टूटे?<br>
‘उफ्, यह क़िले में ज़हरीले गैस कहां से आ गये। किसी जयगढ़ी  जहाज<br>
की हरकत होगी। सर में चक्कर-सा आ रहा  है। यहां से कुमक भेजी जा रही है।<br>
किले की दीवार के सूराखों  में भी तोपें चढाई जा रही है। जयगढ़वाले क़िले<br>
के सामने आ गये। एक धावे में वह हुंमायूं दरवाजे तक आ पहुँचेंगे। विजयगढ़<br>
वाले इस  बाढ़ को अब नहीं रोक सकते। जयगढ़ वालों के सामने   कौन ठहर सकता<br>
है? या अल्लाह, किसी तरह दरवाजा खुद-ब-खुद खुल जाता, कोई  जयगढ़ी हवाबाज़<br>
मुझसे जबर्दस्ती कुंजी छीन  लेता। मुझे मार ड़ालता। आह, मेरे इतने अज़ीज<br>
हम-वतन प्यारे भाई आन की आन में ख़ाक  में मिल जायेंगे और मैं बेबस हूँ!<br>
हाथों में जंजीर है, पैरों  में बेड़ियां। एक-एक रोआं रस्सियों से जक़ड़ा<br>
हुआ है। क्यों न इस जंजीर को तोड़  दूँ, इन बेड़ियों के टुकड़े-टुकड़े कर<br>
दूं, और दरवाज़े के दोनों बाजू अपने अज़ीज़  फ़तेह करने वालों की अगवानी के<br>
लिए खोल दूं! माना कि यह गुनाह है पर यह  मौक़ा गुनाह से ड़रने का नहीं।<br>
जहन्नुम की आग उगलने वाले सांप और खून पीन वाले  जानवर और लपकते हुए शोले<br>
मेरी रूह  को  जलायें, तड़पायें कोई बात नहीं। अगर महज़ मेरी रूह की तबाही,<br>
मेरी क़ौम और वतन को  मौत के गड्ढे से बचा सके तो वह मुबारक है। विजयगढ़<br>
ने ज्यादती की है, उसने महज  जयगढ़ को जलील करने के लिए सिर्फ उसको भड़काने<br>
के लिए शीरीं बाई को शहर-निकाले को  हुक्म़ जारी किया जो सरासर बेजा था।<br>
हाय, अफ़सोस, मैंने उसी वक्त इस्तीफ़ा न दे दिया  और गुलामी की इस क़ैद से<br>
क्यों न निकल गया।<br>
‘हाय ग़जब, जयगढ़ी फ़ौज ख़न्दकों तक पहुँच गयी, या खुदा! इन जांबाजों<br>
पर रहम कर, इनकी मदद कर। कलदार तोपों से कैसे  गोले बरस रहे हैं, गोया<br>
आसमान के बेशुमार तारे टूट पड़ते हैं। अल्लाह की  पनाह,  हुमायूं दरवाजे पर<br>
गोलों की कैसी  चोटें पड़ रही हैं। कान के परदे फ़टे जाते हैं। काश दरवाजा<br>
टूट जाता! हाय मेरा असकरी, मेरे जिगर का टुकड़ा, वह घोड़े पर  सवार आ रहा<br>
है। कैसा बहादुर, कैसा जांबाज, कैसी  पक्की हिम्मत वाला! आह, मुझ अभागे<br>
कलमुंहे की मौत  क्यों नही आ जाती! मेरे सर पर कोई गोला क्यों नहीं आ<br>
गिरता! हाय, जिस पौधे को अपने जिगर के खून से पाला, जो मेरी पतझड़  जैसी<br>
ज़िन्दगी का सदाबहार फूल था, जो मेरी अंधेरी रात का चिरा, मेरी ज़िन्दगी की<br>
उम्मीद, मेरी हस्ती का दारोमदार, मेरी आरजू की इन्तहा था, वह मेरी आंखों<br>
के सामने  आग के भंवर में पड़ा हुआ है, और मैं हिल नहीं सकता। इस कातिल<br>
जंजीर को क्योंकर  तोड़ दूं? इस बाग़ी दिल को क्योंकर समझाऊं? मुझे मुंह<br>
में कालिख लगाना मंजूर है,  मुझे जहन्नुम की मुसीबतें झेलना मंजूर है, मैं<br>
सारी दुनिया के गुनाहों  का बोझ अपने   सर पर लेने को तैयार हूँ, सिर्फ इस<br>
वकत मुझे गुनाही करने की, वफ़ा के  पैमाने को तोड़ने की, नमकहराम बनने की<br>
तौफ़ीक दे! एक  लम्हे के लिए मुझे शैतान के हवाले कर दे, मैं नमक हराम<br>
बनूंगा, दग़ाबाज बनूंगा पर  क़ौमफ़रोश नहीं बन सकता!<br>
‘आह, ज़ालिम सुरंगें उड़ाने की तैयारी कर रहे हैं। सिपहसालार  ने<br>
हुक्म दे दिया। वह तीन आदमी तहखाने की तरफ़ चले। जिगर कांप रहा है, जिस्म<br>
कांप  रहा है। यह आख़िरी मौका है। एक लमहा और, बस फिर अंधेरा है और तबाही।<br>
हाय, मेरे ये  बेवफ़ा हाथ-पांव अब भी नहीं हिलते, जैसे इन्होंने मुझसे मुंह<br>
मोड़ लिया हो। यह खून  अब भी गरम नहीं होता। आह, वह धमाके की आवाज  हुई,<br>
खुदा की पनाह, जमीन कॉँप उठी, हाय असकरी, असकरी, रूख़सत, मेरे प्यारे बेटे,<br>
रूख़सत, इस जालिम बेरहम बाप ने तुझे अपनी वफ़ा पर कुर्बान कर दिया! मैं<br>
तेरा बाप न था, तेरा दुश्मन था! मैंने तेरे गले पर छुरी   चलयी। अब धुआं<br>
साफ़ हो गया। आह वह फ़ौज कहां है जो सैलाब की तरह बढ़ती आती  थी और इन<br>
दीवारों से टकरा रही  थी।  ख़न्दकें लाशों से भरी हुई हैं और वह जिसका मैं<br>
दुश्मन था, जिसका क़ातिल, वह बेटा,  वह मेरा दुलारा असकरी कहां है, कहीं<br>
नजर नही आता....आह....।’<br>
—‘जमाना’, नवम्बर, १९१८</p>


        </main>
    </body>
</html>
